W ekipie są przekonani, że ma zapewnione już miejsce w finale, gdyż ostatnią przeszkodą jest Włoch Cesare Salwadore, zawodnik zdecydowanie słabszy.
Ale kto może być pewny czegoś w sporcie do końca? Gdy wywołują ich walkę, Pawłowski jest trochę zmęczony, natomiast Włoch - jakby chciał zmienić niepochlebną opinię o sobie - atakuje z furią i trafia. Jerzy szybko przezwycięża kryzys i zaskoczenie, ale impet Włocha działa deprymująco. Pierwszą walkę wygrał zaledwie jednym trafieniem, drugą przegrał do trzech i o wszystkim ma zadecydować ostatnia, trzecia walka.
Włosi już szaleją z radości. Im w ogóle niewiele trzeba, całą grupą masują Salwadoremu nogi, hałas czynią niemożliwy, a jego przeciwnik...