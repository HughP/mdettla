Teoria narastających defektów opiera się na innym założeniu - stopniowym zużywaniu komórek, spowodowanym ciągłym przeprowadzaniem przez nie niezbędnych do życia reakcji chemicznych, które powoli zatruwają ich mechanizmy. Mechanizmy obronne komórki po prostu po pewnym czasie się wyczerpują i zaczyna ona się starzeć aż w końcu umiera. Najbardziej prawdopodobną przyczyną tak szybkiego zużywania się komórek są tzw. wolne rodniki, grupa związków chemicznych, będących produktem ubocznym procesów przemian niektórych związków. Te związki chemiczne kiedy już zostaną uwolnione w komórce, uszkadzają cząsteczki niezbędne do jej naprawy.