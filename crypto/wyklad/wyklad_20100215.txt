Literatura:

Bruce Schneier, Kryptografia dla praktyków. WNT, Warszawa 2002.
Menezes, van Oorschot & Vanstone, Kryptografia stosowana. WNT, Warszawa 2005.
Douglas R. Stinson, Kryptografia. WNT, Warszawa 2005.

Każdy, kto przeszedł kurs podstaw kryptografii, lub przeczytał np. książkę
Schneier'a,
jest w stanie wymyślić szyfr; na liście dyskusyjnej sci.crypt
przeciętnie co tydzień pojawia się nowy.

Jeśli jednak nie jesteś uznanym członkiem społeczności kryptograficznej, to
prawdopodobnie żaden specjalista nie zechce badać nowego szyfru Twojego
autorstwa. Nie należy się tym zrażać; trzeba pielęgnować w sobie fascynację tą
dziedziną, jeśli ją czujemy. Nie wyrzucajmy do kosza swoich wczesnych projektów
systemów kryptograficznych, ale odłóżmy je; z czasem poziom naszych umiejętności
kryptoanalizy wzrośnie na tyle, że złamiemy własny szyfr w ramach niedzielnej
rozrywki.

Zasady Kerckhoffs'a (1883)
--------------------------

1. Złamanie systemu musi być fizycznie, jeśli nie matematycznie, niemożliwe.
2. Bezpieczeństwo systemu nie może wymagać trzymania jego definicji w sekrecie,
tak by wpadnięcie tej definicji
w ręce przeciwnika nie powodowało problemów.
3. Przenoszenie i przekazywanie klucza nie może wymagać użycia pisma, a strony
go używające muszą mieć łatwość
zmiany klucza kiedy tylko zechcą.
4. Szyfr musi być dogodny do użycia w łączności telegraficznej :)
5. Musi być łatwo przenośny, a jego używanie nie może wymagać współdziałania
wielu osób.
6. W okolicznościach w jakich jest używany, szyfr nie może wymagać od
użytkownika dużego skupienia ani
zapamiętania licznych reguł.

Terminologia:
-------------

tekst jawny / szyfrogram

Podział kryptografii:

cywilna / wojskowa
symetryczna / asymetryczna (z kluczem tajnym / z kluczem publicznym+prywatnym )
blokowa /strumieniowa (ta druga zwykle dużo szybsza, sprowadza
się do generatorów liczb losowych)

Głównymi elementami składowymi współczesnych szyfrów są:
* podstawienia (substitutions)
* i permutacje (permutations),
używane naprzemiennie.

Szyfry podstawieniowe były w użyciu już w Starożytności,
np. szyfr Cezara. Mimo, że w języku polskim jest aż 32! szyfrów tego typu,
łatwo je złamać stosując metody statystyczne; jeśli ktoś czytał np. opowiadania
Arthura Conan Doyle'a, to w jednym z nich taka metoda jest opisana.
Popularne we współczesnych szyfrach S-box'y to funkcje podstawieniowe,
przekształcające ciągi bitów, czyli bloki, o stałej długości na inne bloki
bitów, być może innej długości. Funkcje te nie powinny być liniowe, ani też
afiniczne, tzn. żaden bit wyjścia nie może być zdefiniowany jako kombinacja
liniowa bitów z wejścia plus stała.

Permutację w szyfrowaniu rozumiemy tak, jak w algebrze: elementy ciągu z wejścia
są zachowane, zmienia się tylko ich kolejność. Szyfr permutacyjny był stosowany
przez Greków starożytnych, którzy używali skórzanego pasa (który przenosił
posłaniec jako element ubioru) i dwóch walców tej samej średnicy.

Innym szyfrem podstawieniowym jest szyfr szablonowy, polegający na pisaniu i
czytaniu liter w otworach kartonowego szablonu;
[rys.]
puste miejsca pozostałe po wpisaniu tekstu, uzupełniamy losowo wybranymi
znakami, jak to proponował Hieronim Cardano w 1550, lub, o ile szablon na to
pozwala, obracamy szablon o 90 stopni i piszemy dalej.
Ten drugi sposób sugerował Baron Fleissner w roku 1880, i był on stosowany przez
Niemców w I WŚ, jednak brak bezpieczeństwa wymusił jego wycofanie z użytku
po kilku miesiącach.
[szablon]

