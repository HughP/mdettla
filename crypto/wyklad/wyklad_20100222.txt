Klasyfikacja ataków
-------------------

Ataki wymieniamy w kolejności od tych zakładających niewielkie możliwości i
władzę atakującego, do tych najbardziej nierealistycznych i hipotetycznych.

Tradycja kryptoanalizy każe nam zakładać, że atakujący ma pełną wiedzę o użytym
algorytmie szyfrowania, nie znając tylko klucza. Druga zasada Kerckhoffs'a mówi,
że dobry system powinien pozostać bezpieczny w tej sytuacji.
Trzymanie algorytmu w tajemnicy daje zwodnicze poczucie bezpieczeństwa!

Miarami skuteczności ataku są: ilość wymaganych par tekst jawny/szyfrogram, czas
potrzebny do ich analizy, i prawdopodobieństwo sukcesu ataku.

Nazewnictwo ataków:

1. Atak z szyfrogramami (ct-only)
	Dane: C_1=E_K(M_1), ..., C_n=E_K(M_n)
	Szukane: M_1,...,M_n lub K lub algorytm uzyskania M_{n+1} na podstawie
	C_{n+1}=E_K(M_{n+1})

2. Atak ze znanym tekstem jawnym (known pt)
	Dane: M_1,C_1=E_K(M_1), ..., M_n,C_n=E_K(M_n)
	Szukane: K lub algorytm uzyskania M_{n+1} na podstawie
	C_{n+1}=E_K(M_{n+1})

3. Atak z wybranym tekstem jawnym (chosen pt)
	Dane: M_1,C_1=E_K(M_1), ..., M_n,C_n=E_K(M_n), gdzie atakujący wybiera
	M_i
	Szukane: K lub algorytm uzyskania M_{n+1} na podstawie
	C_{n+1}=E_K(M_{n+1})

4. Atak z adaptacyjnie wybranym tekstem jawnym (adaptive-chosen pt)
	Dane: M_1,C_1=E_K(M_1), ..., M_n,C_n=E_K(M_n), gdzie atakujący wybiera
	M_i jedno po drugim, w miarę postępów pracy
	Szukane: K lub algorytm uzyskania M_{n+1} na podstawie
	C_{n+1}=E_K(M_{n+1})

5. Atak z wybranym szyfrogramem (chosen-ct) (ataki 3. i 5. to 'ataki z wybranym
tekstem')
	Dane: C_1,M_1=D_K(C_1), ..., C_n,M_n=D_K(M_n), gdzie atakujący wybiera
	C_i
	Szukane: K

6. Atak z kluczami powiązanymi (related-key), łącznie z którymś z ataków wyżej
opisanych
	Atakujący porównuje po dwa szyfrogramy odpowiadające jednemu tekstowi
	jawnemu i dwu kluczom o znanej różnicy.
	Można w ten sposób wykryć słabości algorytmu generowania kluczy dla
	kolejnych rund szyfru.

7. Częściowa znajomość klucza
	Dobry szyfr powinien być odporny na ten rodzaj ataku: znajomość np.
	jednego lub więcej bitów klucza nie powinna
	zmniejszać trudności odtworzenia reszty bitów klucza.
	W przeciwnym wypadku przeszukiwanie wyczerpujące mogłoby zostać
	ulepszone.

7. Atak z gumową pałką (rubber-hose cryptoanalysis)
	Dane: osoba znająca klucz, wybrane urządzenia do tortur

Najpopularniejsze są ataki 2. i 3.; w czasie II WŚ przeprowadzano je często
przeciwko Niemcom i Japończykom.


Typy sukcesów kryptoanalizy:

1. Rozróżnienie (najbardziej. podstawowy cel)
Zwykle punktem wyjścia ataku kryptanalitycznego jest zdolność odróżnienia
zaszyfrowanej wiadomości od jej losowej permutacji. Jest to plan minimum.
Zbliżonym celem jest rozpoznanie, jaki algorytm został użyty.

2. Częściowe odtworzenie tekstu jawnego (np. odkrycie że szyfrogram ma t/s
parzystość jak tekst jawny) lub częściowe odtworzenie klucza.

3. Jednorazowe odtworzenie tekstu jawnego.

4. Znalezienie algorytmu deszyfrowania bez znajomości klucza. Np. dla funkcji
szyfrującej będącej inwolucją (f=f^{-1}) przeprowadzenie ataku z adaptacyjnie
wybranym tekstem jawnym daje ten efekt.

5. Znalezienie algorytmu szyfrowania bez znajomości klucza. Chodzi o możliwość
tworzenia sensownych wiadomości zaszyfrowanych. Szyfru wrażliwego na ten rodzaj
ataku nie należy używać do uwierzytelniania i identyfikacji. Np. generowanie
kodów ze zdrapek do doładowywania komórek.

6. Całkowite odtworzenie klucza.
Najpoważniejszy sukces, zawierający w sobie wszystkie poprzednie.

Co to znaczy złamać szyfr?
--------------------------

Zależnie od protokołu, w jakim szyfr został użyty, modelu zagrożeń, i mocy
obliczeniowej atakującego, może to znaczyć różne rzeczy.

Może oznaczać np. zainwestowanie ćwierć miliona dolarów w elektronikę i złamanie
DES przez przeszukiwanie wyczerpujące w ciągu jednego dnia.

Może oznaczać siedzenie z ołówkiem i kartką papieru i mozolne zliczanie
częstości liter w prostym szyfrze podstawieniowym.

Może to być napisanie programu wykonującego testy statystyczne systemu.

Szyfr można uważać za złamany, gdy jego wyjście jest odróżnialne od losowej
permutacji wejścia przy ataku ze znanym tekstem.

Ale może też być uważany za złamany dopiero, gdy ktoś jest w stanie odtworzyć
klucz przy ataku z szyfrogramem.

Można np. uważać, że złamanie szyfru nastąpiło, gdy jesteśmy w stanie uzyskać
częściową informację o systemie
przy ataku z wybranym kluczem.

W skrócie, szyfr jest złamany, jeśli osoba stosująca go, przestaje go używać z
braku zaufania.

W rzeczywistym świecie, najbardziej narzucającą się metodą kryptoanalizy jest
p.w.; dla porządnych algorytmów ze 128-bitowym kluczem, można jednak odrzucić tę
metodę. Uważa się, że dobry szyfr to taki, dla którego najlepszym atakiem jest
p.w. Dlatego, jeśli znajdziemy sposób aby zmniejszyć ilość próbnych kluczy o
czynnik, przypuśćmy, 2^{28}, to mimo że pozostał spory margines 2^{100} kluczy
do sprawdzenia, wiadomo już że projektujący algorytm nie dopatrzyli czegoś.
Choć nie jest to "pełne złamanie", to takie odkrycie służy jako pierwsze
ostrzeżenie przed możliwymi słabościami szyfru.

Ołówek i kartka to potężne narzędzia w ręku kryptoanalityka, o ile ma on do
czynienia z algorytmem szyfrowania o prostej i przejrzystej strukturze. W wielu
wypadkach analiza na papierze musi być wspomagana analizą komputerową:
wyszukiwaniem statystycznych prawidłowości i nieregularności.

Z punktu widzenia badacza, szyfr jest złamany, jeśli odkryto takie jego
własności, które wymuszają zmiany w algorytmie. Zmiany te mogą być różne,
począwszy od zwiększenia liczby rund aż do zmian w generowaniu kluczy, w
wewnętrznych tablicach podstawień i w grafie połączeń elementów.

Szyfr jest złamany ostatecznie, jeśli napisanie go od nowa jest łatwiejsze niż
łatanie dziur, lub gdy sama zasada projektowania okaże się błędna.

Kiedy szyfr jest bezpieczny ?
-----------------------------

Odp. : nigdy. Poważniej, można rozważać dwa modele mocy ataku:
teorio-informacyjny i obliczeniowy. W pierwszym moc atakującego jest
nieograniczona. Może on np. dokonać ataku p.w. Przy takich założeniach tylko
jeden szyfr jest bezpieczny: One-Time-Pad, algorytm z kluczem jednorazowym.
Szyfrowanie polega na XORowaniu wiadomości z ciągiem doskonale losowych bitów.
Odbiorca musi mieć t/s ciąg. Nie może on być nigdy wykorzystany ponownie. OTP
był używany w czasach zimnej wojny do szyfrowania gorącej linii
Moskwa-Waszyngton. Drugi model jest bardziej rozsądny. Oszacowujemy moc
obliczeniową przeciwnika i budujemy system, dla którego p.w. jest, powiedzmy,
2^{30}-krotnie cięższe. Taki margines jest konieczny, by zdyskontować nowe,
nieprzewidziane metody ataku, oraz skoki technologiczne. Prawdopodobnie dla
żadnego współczesnego szyfru nie ma oszacowania dolnego mocy obliczeniowej
potrzebnej do jego złamania. Z drugiej strony, oszacowanie górne otrzymujemy dla
każdej ustalonej metody ataku. Sugeruje to projektowanie szyfrów pod kątem
odporności na najsilniejsze ze znanych metod ataku.

I. Przeszukiwanie wyczerpujące

Sprawdzamy wszystkie możliwe klucze i znajdujemy pasujący do posiadanej przez
nas pary tj/sz. DES, jako używający kluczy 56-bitowych, nie jest już uważany za
bezpieczny, głównie ze względu na realne zagrożenie atakiem poprzez p.w. Moc
wszystkich komputerów podłączonych do Internetu może być z grubsza oszacowana na
2^{70} prostych operacji na dobę. Liczba atomów w Galaktyce to ok. 2^{223}.

II. Atak słownikowy

Jest to atak na szyfry blokowe; jeśli blok jest krótki, możemy szybko zgromadzić
wiele różnych bloków szyfrogramu i badać częstości ich występowania. Robi się
tak np. dla szyfru podstawieniowego, gdzie każda litera jest zamieniana na inną.

Inną odmianą tego ataku jest zaszyfrowanie samemu ustalonego bloku tekstu
jawnego przy użyciu wszystkich możliwych kluczy i przechowywanie posortowanych
wyników. Potem nasłuchujemy, czy pojawi się w kanale komunikacyjnym któryś z
naszych typów. Jeśli tak, to klucz poznajemy natychmiast. Zauważmy, że w użyciu
są pamięci masowe o pojemności 2^{41} bajtów.

III. Równoważny algorytm

Niekiedy projektanci algorytmów nie dopatrzą pewnych uproszczeń, jakim podlega
ich wytwór. Może to być np. użycie kilku permutacji złożonych ze sobą
bezpośrednio jedna po drugiej, co jak wiadomo jest równoważne jednej permutacji,
tzn. wynikowi złożenia. Analogicznie, XORowanie z kolejnymi kluczami raz za
razem jest równoważne XORowaniu z sumą kluczy; podobnie dla operacji
podstawiania.

IV. Okresowość lub niezmienniki

Niezmienniki, tj. własności nie ulegające zmianie przez zaszyfrowanie (np. gdy
sz ma t/s parzystość jak tj), są niepożądaną własnością szyfrów.
Jeśli kryptoanalityk potrafi znaleźć niezmiennik, lub nawet tylko przybliżony
niezmiennik, to otwiera to drogę do ataku rozróżniającego.
Wszelkiego rodzaju okresowość czy korelacje pomiędzy kolejnymi szyfrowaniami są
niewskazane w algorytmach. Inne szczególne cechy elementów składowych systemu
(np. cykle w permutacji, niskie lub wysokie prawdopodobieństwa pewnych wyników
podstawienia) mogą też być użyteczne dla atakującego.

V. Paradoks dnia urodzin

Prawdopodobieństwo, że napotkana przypadkowo osoba urodziła się tego dnia, co
my, jest zazwyczaj  równe 1/365.
Ile osób musimy spotkać, aby z prawdopodobieństwem co najmniej 1/2 co najmniej
jedna spośród tych osób obchodziła urodziny t/s dnia co my? Oznaczmy odpowiedź
przez k. Chcemy, by (364/365)^k < 1/2, co zachodzi dla k=253 i większych.
Całkiem sporo ludzi.

Inne pytanie: ile osób powinno być na imprezie, aby z prawdopodobieństwem co
najmniej 1/2 co najmniej jedna spośród tych osób obchodziła urodziny t/s dnia co
inna? P.,że nie będzie takiej pary wynosi

365*364*363*...*(366-k) / 365^k  i jest < 1/2 dla k >= 23, czyli rzędu
\sqrt{365}.

Ogólnie, dla n możliwych wyników szyfrowania (niekoniecznie = 365) i dla k prób,
mamy p. niepowtórzenia wyniku równe (1+x <= e^x)
P = 1 * (1 - 1/n) * (1 - 2/n) * ... * (1 - (k-1)/n )
<= e^{ -\sum_{j=0}^{k-1} j/n  }
<= e^{ -k(k-1)/2n }.
Chcemy, by 1-P>0.5, czyli by P<0.5, a więc wystarczy, gdy będzie
-k(k-1)/2n < \ln 0.5,
czyli gdy
k > 0.5 * (  1 + \sqrt{ 1+8*n*\ln 2 }  ).

Widać więc, że w ogólnym przypadku ilość prób jest rzędu pierwiastka
kwadratowego z mocy zbioru wyników.

Przypuśćmy, że stosując atak ze znanym tekstem na szyfr blokowy 64-bitowy,
przeciwnik chce otrzymać dwie pary tj/sz, dla których sz-y różnią się o ustaloną
stałą.
Statystycznie po sprawdzeniu 2^{32} tj otrzymamy taką parę.

VI. Właściwości statystyczne

Jakiekolwiek odbieganie wyjścia szyfru od ciągu losowego jest potencjalnym
słabym punktem.

VII. Klucze słabe względem wybranych ataków

Czasami można wyodrębnić zbiór kluczy, których użycie ułatwia kryptoanalizę
określonego typu. Zbiór W kluczy nazywamy słabym, jeśli do stwierdzenia, czy
użyto klucza ze zbioru W wystarcza mniej niż |W| prób.
Duży odsetek kluczy słabych świadczy na niekorzyść algorytmu.
Przypuśćmy bowiem, że jeden na tysiąc kluczy jest słaby, i że szyfr taki użyty
jest w protokole, w którym wymiana kluczy następuje co 10 sekund. Wówczas
statystycznie po 3 godzinach nasłuchu, trafiamy na sesję szyfrowaną słabym
kluczem. Zauważmy, że przy 100 Mbitach na sekundę, porcja danych  zaszyfrowanych
pechowym kluczem będzie wielkości 1 gigabita.



====================================

KLASYFIKACJA SZYFRÓW KLASYCZNYCH

====================================

S. transpozycyjne

Najst. znany: s. Spartan "σκυτάλη" (skitali), wzmiankowany w 7 w.p.Chr.;
stosowany przez Spartan do celów wojskowych

"Railfence" (Konfederacja):
TCESDIW HSIHRAUEICVLA IPWSNIR

T   C   E   S   D   I   W 
 H S I H R A U E I C V L A 
  I   P   W   S   N   I   R

Kluczem do szyfru była ilość wierszy.

"Redefence"
t/s + permutacja wierszy, np. 312 dawało tu sz:
IPWSNIR TCESDIW HSIHRAUEICVLA 

"Grill"
Autor: Girolamo Cardano (ten od wzorów na rozw. r. st. 3 i 4), XVI w.;
stosowany przez kardynała Richelieu.
Sporo później wymyślono (XVIII w. ?) obracanie grill'ów.
Niemcy używali je podczas I wojny, w 1917,
Każdy grill miał swój kryptonim: 
25-ANNA,36-BERTA,49-KLARA,64-DORA,81-EMIL,100-FRANZ.

Francuzi opracowali ataki wykorzystujące własności geometryczne grill'ów.
Grille przetrwały 4 miesiące.

Podać przepis na wycinanie grilla.

ITIT ILOH 
GEHE TCDF 
LENS IIST 
FANB FSET 
EPES HENN 
URRE NEEN 
TRCG PR&I 
ODCT SLOE

Odczytać wiadomość z grilla 8x8! (Czy to prawda?)

Jaka jest złożoność p.w. dla grilla n x n?

"Nihilista"
tj: nihilist transposition
k: 23145

 23145     12345
2nihil    1sanpo
3isttr    2hniil
1anspo -> 3tistr
4sitio    4tsiio
5n....    5.n...

sz: sanpohniiltistrtsiio.n...

W ogólności, możemy wybrać jakąkolwiek permutację tekstu jawnego,
 otrzymując pewien szyfr transpozycyjny.

S. podstawieniowe

-monoalf.-poligraficzne (porta,playfair)
         -jednoliterowe (Cezara,rozproszona szachownica)
         -wieloliterowe (polifoniczne)
-polialf.(Vigenere,Enigma)
-homofon.(Grandpre,Homofonik)

1. Monoalfabetyczne

Dla alfabetu angielskiego: 26!\approx 4 . 10^26 możliwości
proste przykłady: 
E(x)=ax+b (mod 26), E(x)=p(x) (mod 26), p\in\Polynomial
W ogólności, podstawienie może nie opierać się na żadnej strukturze.
Tak czy owak, stosujemy atak częstotliwościowy.

2. Homofoniczne

Odwzorowanie jeden-do-wielu. 
Trudniejsze do analizy, bo sz może mieć prawie jednostajny rozkład znaków.
Stosowane w Księstwie Mantui od 1401 roku.

3. Polialfabetyczne

=kilka monoalf. naprzemiennie,
np. z kluczem podawanym co jakiś czas jawnie wewnątrz sz 
(Leon Battista Alberti 1467).
Jeden  rodzajów s. polialf. był używany przez Unię w wojnie secesyjnej.

Częstą odmianą tego s. jest s. okresowy:
e1(x1)..en(xn)e1(xn+1)..en(x2n)...

4. Poligramowy

np. "MAM"->"ZXY"


PRZYKŁADY MONOALF.


* Cezara, zaprojektowany zgodnie z 6. zasadą Kerckhoffs'a : 
"kodowanie nie może wymagać zapamiętania licznych reguł".
Przestrzeń kluczy jest 26-elementowa.

* GA-DE-RY-PO-LU-KI, (klucz zawiera pary zamienników)
Ala ma kota. -> Gug mg iptg.

* Francis'a Bacon'a - w zasadzie steganografia;
A = aaaaa
B = aaaab
....
Q = abbbb
R = baaaa
...
Z = babbb
I=J, U=V

tj:   s     u     c     c     e     s     s
    baaab baabb aaaba aaaba aabaa baaab baaab

A-M=a, N-Z=b:

    b  a   a       a   b
sz: We are looking for you. 

Jest grupa ludzi, którzy starają się dowieść 
autorstwa Bacon'a dzieł Szekspira,
szukając szyfrogramów Bacona w tych dziełach.

