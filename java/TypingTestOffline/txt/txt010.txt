Osobiście przypadły mi do gustu rozdziały dotyczące wydarzeń w Oatley oraz Sunlight Home, zdecydowanie najbliższe kingowym klimatom. Warto jednak dodać, że rozstrzygnięcie autorstwa poszczególnych fragmentów wcale nie jest takie proste. Panowie w trakcie pracy postanowili się zabawić na całego i nawzajem naśladowali swoje pisarskie style. Rzeczywiście, niektóre sceny z Gardenerem sprawiają wrażenie wyolbrzymionych, wydaje mi się, że King z wszelkiego rodzaju maniakami radził sobie sprawniej i z większym wyczuciem.