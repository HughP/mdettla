Najcięższym zarzutem, jaki można postawić książce, jest epizodyczność. Niejednokrotnie sprawia ona wrażenie, że przystępując do pracy, autorzy znali tylko początek i cel podróży Jacka. Niech idzie, wpierw ja coś napiszę, potem ty, ważne, żeby się posuwał dalej. Gdyby wyciąć epizody, które nic nie wnoszą do głównego wątku, Talizman schudłby o dobre kilkaset stron. Nie ma jednak co narzekać, powieść wciąga, została napisana, co widać na każdym kroku, przez autorów, którzy bardzo sprawnie operują piórem, a jej różnorodność sprawia, że powinna zadowolić szerokie grono czytelników.