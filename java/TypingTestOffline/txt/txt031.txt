Idę do jej mieszkania. W spoconej dłoni ściskam mą przyjaciółkę, nie możemy się już doczekać. Pukam do drzwi, ona otwiera. Zdziwiona? Przecież mogła się tego spodziewać, znała mnie na tyle dobrze, wiedziała jak bardzo ją kocham, do czego byłbym zdolny, gdyby me uczucie się nie spełniło. A do tego właśnie doszło. Wchodzę do środka, grzecznie odmawiam na propozycje drinka: muszę mieć jasny umysł, jeszcze popełniłbym jakiś błąd i cały plan mógłby lec w gruzach. Chwila rozmowy. Tak pogodę mamy dzisiaj całkiem niezłą, ale co z tego!? Po co to przeciągać.