Wbrew wszelkim pozorom, nie to jest najważniejsze. Peter Jackson jako twórca, miał pełne prawo do własnej wizji powieści i wyciągnięcia z niej tego co go najbardziej interesowało, tego co uznał za najciekawsze i najlepsze do pokazania. Oczywiście zadanie miał trudne, bo powieść jest długa i tak naprawdę najlepszym rozwiązaniem dla jej nakręcenia byłby serial. Z drugiej jednak strony, całość musiała być nakręcona z należnym rozmachem, a nie sposób odczuć owego rozmachu na małym choćby i 25 calowym telewizorku.