Wszedł do mieszkania i od razu poczuł jej zapach. Mieszkanie było przesiąknięte ulotną wonią, która wywołała w jego umyśle obraz pochodzący z dzieciństwa lub innego snu: karnawał żółtych motyli melodyjnie pląsających w mistycznym, niekończącym się tańcu. Z pokoju wyszła ona. Kolejny raz uzmysłowił sobie, jak uwielbia jej całe ciało: hebanowe włosy i oczy, tajemniczą i drapieżną twarz pumy, krągłe piersi, których zarys pod koszulką lekko falował z każdym jej krokiem, brzuch, na którym niejednokrotnie gubił sens, aby odnaleźć go na jej kuszących, gładkich udach...