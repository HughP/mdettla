Ich oczom ukazał się posępny budynek z odpadającym tynkiem. Chałupa swój okres świetności miała już dawno za sobą. Odpadający tynk, powybijane szyby, dziurawy dach, spróchniałe schody, oto jak wyglądał ten złowieszczy dom. Od dawna był opuszczony, władze gminy przeznaczyły go najpierw na sprzedaż, ale z braku chętnych na zakup w końcu postanowiono wyburzyć obiekt. Zaczęli powoli wchodzić po stopniach na werandę. Stanęli przed drewnianymi drzwiami, które bezwładnie poruszały się tam i z powrotem za sprawą szalejącego wiatru, skrzypiąc przy tym przeraźliwie.