Gdziekolwiek się obrócę, dostrzegam piękno. Na górze, tam wysoko, płyną białe obłoki. Są wspaniałe - takiej delikatności nie widać nigdzie indziej. Powłóczyste smugi, olbrzymie kłęby, przelewają się przez nieboskłon z niebywałą gracją, pchane przez aksamitne podmuchy wiatru. W dole, tu na ziemi, każda mrówka ma swoje miejsce. Z właściwą sobie precyzją współtworzy świat, w którym się znajduje. Jest szczęśliwa... Ja także. Cały świat mnie raduje. W sercu czuję obecność siły, która jest dla mnie zagadką. Może to optymizm? Pewność, że jutro wszystko będzie dobrze? Nie wiem, ale jestem zadowolony.