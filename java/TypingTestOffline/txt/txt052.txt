Koneserzy cygar twierdzą zgodnie, że cygara wymuszają na palących odpowiedni styl życia. Palenie cygara powinno być jego degustacją, rytuałem wymagającym nie tylko spokoju i ciszy, ale też odpowiedniej oprawy, dobrej atmosfery i towarzystwa. Nic więc dziwnego że, ta ceremonia delektowania się cygarem to tradycja, której korzenie tkwią w angielskich klubach dla dżentelmenów. W zaciszu stylowo umeblowanych i wyściełanych dywanami salonów nic tak nie smakuje jak dobre cygaro i kieliszek wytrawnego trunku.