Nie widziała już tego, co zaszło, pamiętała tylko krawężnik, potem przez mgłę, urywkami jakaś ulica, ból i granatowy samochód. Teraz siedziała w kącie jakiegoś pomieszczenia. Była inaczej ubrana, teraz miała na sobie obcisłą niebieską bluzkę bez rękawów i spodnie takiego samego koloru, smukłe. Naokoło były dziwne przedmioty, jakby niezwyczajne. Pomieszczenie wyglądało jak pokój, jej pokój, tylko jakiś inny. Wstała i oglądała wszystko nie wierząc własnym oczom. Wszystko było wykonane z metalu, pięknego, srebrzystego metalu, na miejscu jej biurka stał mebel łudząco podobny, lecz z metalu i z wbudowanym monitorem.