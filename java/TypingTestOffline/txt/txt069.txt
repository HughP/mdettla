Troll powoli opadł na kolana. Z jego klatki piersiowej wystawało białe piórko strzały. Ze świstem przeleciała druga strzała. Dosięgła jego głowy. Troll bezwładnie opadł na ziemię, przygniatając własnym ciężarem Arwenę. Strzały poszybowały w stronę innych trolli. Trafieni nawet trzema naraz padali na trawę. Ci, którzy przeżyli próbowali uciekać, ale jeźdźcy konni doganiali każdego z nich. Niektórzy odwracali się i próbowali się bronić, jeden nawet strącił przeciwnika z konia, ale ten leżąc na ziemi podciął mu mieczem nogi, następny jeździec przybywając koledze na pomoc wbił trollowi złote ostrze włóczni w miejsce gdzie zazwyczaj jest serce.