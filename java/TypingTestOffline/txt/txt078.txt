W tym samym czasie nie wywołując żadnego dźwięku otworzyły się drzwi kabiny po lewej stronie. Roman cicho zbliżał się do biznesmena. Ten nie miał żadnych szans na zauważenie jego obecności, dźwięki ruchu zagłuszała lecąca z kranu woda, wnętrze toalety było zaś bardzo ciemne, ze względu na zastosowane tu tanie 20 watowe żarówki, a już na pewno było zbyt ciemno dla kogoś, kto cały czas się zastanawiał "jak wykurzyć te cholerne baby". Nagle jego myśli zagłuszył straszny ból. To czubek buta Romana boleśnie trafił w lewą nerkę biznesmena. Ból rozdzierał całe jego ciało, bolało go wszystko: od palców u nóg po sam czubek głowy.
