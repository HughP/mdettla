W dzień wydawało się, że Zima powoli odchodzi, jednak teraz, jakby sobie o czymś przypomniała i zawróciła. W świetle latarń migotały skrawki lodowego konfetti. Poruszały się bardzo szybko. Biegła środkiem pustej ulicy nie zwracając uwagi na odłamki lodu kaleczące jej twarz. Spoglądała tylko na kierunek zakrętu, po czym zamykała oczy i biegła przed siebie. Krew i łzy zamarzały jej na policzkach. Nagle wpadła w zamarzniętą kałużę i wywróciła się na plecy. Upadając, krawężnik uderzył ją w potylicę. Książka wypadła jej z rąk i szeleszcząc stronami upadła kilka kroków dalej. Ania podniosła się na kolana i dotknęła bolącego tyłu głowy.