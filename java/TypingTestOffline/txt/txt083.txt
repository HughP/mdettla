Teraz kiedy awansował rozstawiał wszystkich po kątach. I pomyśleć, że kiedyś był moim podwładnym. W niecałe pól minuty później ciszę poranka zmąciły odgłosy kroków czterech postaci przemierzających kręte uliczki. Miasto powoli budziło się do życia. Dla większości mieszkańców był to zwykły poranek lecz dla Kena był jakby pierwszym porankiem jaki kiedykolwiek widział. Długie promienie słońca lizały dachy domów, odgłosy popiskujących dzieci mieszały się harmonijnie ze świergotem ptaków, w Estalii właśnie na dobre zagościło się lato, mimo tak wczesnej pory w powietrzu można było wyczuć duchotę nadchodzącego dnia. To był piękny poranek.