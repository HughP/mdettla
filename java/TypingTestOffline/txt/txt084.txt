Patrzący z boku ludzie z przerażeniem obserwowali jak jego kostki poczynają grzęznąć w ziemi, wraz z tym wstrząsy nasiliły się. Drobne kamienie odpadały od ścian i od sufitu. Przerażony Michael ledwo utrzymując się na nogach ruszył po chwiejnym podłożu w stronę sprawcy całego zamieszania. Gdy był wystarczająco blisko zebrał się na skok. Wyskoczył w powietrze celując w pochyloną głowę przeciwnika. Wtem Ken spojrzał na niego. W jego brązowych oczach dostrzec można było niesamowitą siłę i potęgę. Niestety Michaelowi nie dane było ujrzeć szczególnego wyrazu tych oczu. W powietrzu, niecały metr od jego celu, z ziemi wystrzeliły trzy uformowane z kamieni stożkowe ostrza.