Po chwili słupy rozsypały się jakby podtrzymująca je siła przestała działać. Ken już nie krzyczał mimo wciąż szeroko otwartych ust. Wstrząsy ustały, a on opadł ciężko na podłoże, a jego ciało zostało po prostu pochłonięte przez ziemię. Nie opierał się, nie walczył, pozwolił by zimna powłoka zamknęła się nad nim. Widzowie byli tak wstrząśnięci tym czego przed chwilą byli świadkiem, że nikt nie odezwał się ani nie poruszył przez dobre dziesięć minut. W tym czasie próbowali uporać się ze swoimi myślami, niektórzy próbowali sobie wmówić, że nic się nie stało lecz zwłoki leżące na środku komnaty mówiły same za siebie.