Otwarcie oczu nie wywołało żadnej zmiany. Rozejrzałam się dookoła w czarnej pustce, która teraz była materialna i namacalna. Nicość. Ten mrok był inny niż ten, który pamiętałam, a który towarzyszył mi przez całe moje dotychczasowe życie. Teraz owy mrok był mną, a ja byłam jego częścią. Byłam częścią Pustki, oplatała ona mój umysł i duszę. Nie wiem, ile postaci równie czarnych jak ja przemykało się bezszelestnie wokół mnie, to i tak nie miałoby żadnego znaczenia. Wszystko straciło swe dawne znaczenie. Przestał istnieć czas i przestrzeń, przestało istnieć życie. Nie słyszałam niczego, a pomimo to słyszałam wszystko. Czułam dźwięki w sobie, nie czułam jednak ich sensu.