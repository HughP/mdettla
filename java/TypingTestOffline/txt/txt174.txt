Noc jest porą dla samotnych, a oni dwoje byli samotni, mimo, że byli tak ze sobą związani - byli samotni. Ona, nie mogąca znaleźć na tym świecie miłości ani przyjaźni i mająca coraz mniej sił do walki o swoje szczęście. Prawie już przestała wierzyć, że może być szczęśliwa, ale jakby na przekór sobie, swojej pesymistycznej naturze, ciągle jeszcze żywiła nadzieję. Świat jest wielki i dla każdego jest na nim miejsce, nawet dla niej. On, ścigany przez demony z przeszłości poczuciem winy za zdradzenie własnej miłości i za cenę, jaką przyszło zapłacić tamtej dziewczynie za jego błąd. On również był samotny w tym, czego żałował i w swej walce o to, żeby ona uniknęła losu tamtej dziewczyny.