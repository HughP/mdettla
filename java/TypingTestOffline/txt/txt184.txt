Wyjęła to z kałuży. Na cienkim łańcuszku znajdował się srebrny wisiorek w kształcie serca z wygrawerowanym jednorożcem. Wpatrywała się w niego z niemym zachwytem. W końcu podniosła oczy i rozejrzała się niepewnie dookoła. Wszędzie panowała cisza i kompletny bezruch, tylko jej pies, zachęcony tym, że deszcz przestał padać, wybiegł spod daszku i teraz zbliżał się do niej. Zapytała szeptem, bojąc się by nikt, do kogo nie są skierowane jej słowa, ich nie usłyszał. Głos jej drżał. Bała się, ale jednocześnie miała jakieś wewnętrzne przekonanie, że nic jej nie grozi. Wokół nadal panowała cisza i tylko gdzieś we wnętrzu jej świadomości cichy łagodny głos odpowiedział.