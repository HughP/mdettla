Wszystko poszło nie tak, ale to - to jest nasz wspólny błąd. Bo nigdy, w czasie całej naszej walki, nigdy nie zastanawialiśmy się nad tym, co będzie potem. Nigdy nie zapytaliśmy tego szarego tłumu, czego on naprawdę chce. Zakładało się milcząco, że tego samego, co my. A potem, jak się okazało, nie to, kto rządził, było dla nich najważniejsze. Ważny był porządek, a ten przecież zawsze zapewniały milczące, stalowe zastępy Imperatora. Kiedy rozsypała się ta straszna armia, tłum zaczął się burzyć. Tymczasem skłócona Rada Galaktyki debatowała przez całe miesiące nad nową nazwą jakiejś planety. Żołnierze, ci, którzy nie zginęli wraz z Imperatorem, rozpierzchli się po całej Galaktyce.