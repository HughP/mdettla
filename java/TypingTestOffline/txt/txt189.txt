Już nigdy nie udało się ukarać tych najbardziej okrutnych. Niektórzy sprzymierzyli się z gangsterami. Inni podróżowali z planety na planetę, tłumacząc ludziom i nie-ludziom, że Imperator, który przecież nigdy osobiście nie szkodził żadnemu ze swoich pokornych i grzecznych poddanych, zapewniał przynajmniej ład i dobrobyt, a cały ten jego cudowny porządek uległ zniszczeniu za sprawą garstki nieodpowiedzialnych rebeliantów, czyli nas. A Rada debatowała nad podziałem władzy. I doszło wreszcie do tego, że ktoś zapytał na jednym z posiedzeń: co ten Jedi tu właściwie robi? Jakie ma zasługi, jakie kwalifikacje? Moc? Naukowo nie potwierdzona. Ktoś inny zapytał, skąd ten Jedi wziął się na statku Imperatora?