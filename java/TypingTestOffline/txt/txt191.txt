Han nie zdradził Mocy, mówiłem jej, on w nią nigdy nie wierzył. Nie zazdroszczę mu niczego: sławy, pieniędzy, stanowiska. Jestem rycerzem Jedi, takie drobiazgi nie mają dla mnie znaczenia. Mogłem przecież podążyć tą samą drogą, wtedy, kiedy jeszcze ciągle wierzono w moc. Ale to nie było ważne. I nie zazdroszczę mu. Zabolało mnie tylko jedno: kiedy nazwano Anakina Skywalkera kolaborantem - mówili to ludzie, którzy nigdy nawet miecza nie trzymali w ręku, a na widok żołnierza Imperium pierzchali, gdzie pieprz rośnie - kiedy oskarżano mojego ojca o zdradę, Han Solo, wielki autorytet, Bohater Galaktyki nie wydusił z siebie ani słowa w jego obronie. Pomimo, że wiedział ode mnie, jak było naprawdę. Że to ojciec zniszczył imperatora.