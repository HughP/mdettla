Nikt nie potrzebuje rycerza Jedi z jego antycznym mieczem i przestarzałymi zasadami. Świat się zmienia, mówią. Galaktyka potrzebuje pragmatycznych i rozsądnych przywódców. Nie załatwia się ważnych spraw walką ani Mocą, zresztą, mówią, Moc nigdy nie istniała. Tak mówią: była według nich tylko splotem przypadków i autosugestii. Tego uczą dzieci w szkołach.
Dziś znowu zobaczę Yodę we śnie, będzie przemawiał do mnie używając swojej dziwnej składni i znowu każe mi czekać jeszcze jeden dzień. A ja wiem, że ten jeden dzień niczego nie zmieni. Nie przybędzie żaden statek na planetę Tatooine. Nie wypełznie z niego przedstawiciel prezydenta z prośbą o pomoc.