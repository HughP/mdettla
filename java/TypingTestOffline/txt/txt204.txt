Na gruzach siedział płaczący chłopiec, głaskał i całował rudą główkę dziewczynki. Srebrne jego łzy spływały po jej twarzy i wplatały się w jej potargane włosy. Nawet wiatr przysiadł na chwilę u ich stóp, płacząc razem z chłopcem. Bo dziewczynka była zimna i milcząca. Biały pył, w który obrócił się szklany zamek, opadał powoli i marzł, i nikt już nie wiedział, czy to pył, czy śnieg, a chłopiec nie zastanawiał się nad tym wcale, bo sam już zamarzł, i sam w biały posąg się zamienił. Wiatr wył cicho nad milczącą górą.