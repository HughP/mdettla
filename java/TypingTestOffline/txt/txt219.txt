Jej towarzyszka porusza się szybciej, ale rola powierzona dłuższemu ramieniu czasu jest znacznie mniejsza. Ona ma za zadanie jedynie naruszać strukturę cywilizacji. Nie sięga od gruntu po nieboskłon. Niesie za sobą marne pozostałości, śmiecie minionych bezpowrotnie kultur, które posłużą za marne podłoże pod przyszłe cywilizacje. Jest dłuższa, wiec sięga także i starań ludzkich umiejscowionych na skrajach świata. Dysponuje mocą wystarczająca, aby znieść z powierzchni wysiłki nielicznych ich mieszkańców. Wielkie cywilizacje kwitną w centrum. Ich kwiaty są zbyt kruche, żeby utrzymać pełnię swej piękności na kruchej granicy świata i wszechświata, gdzie lód nie ustępuje nawet dumnemu brzmieniu ludzkiego imienia. Wzdrygnąłem się.