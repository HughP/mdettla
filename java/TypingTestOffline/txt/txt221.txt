O nieistnieniu duszy poinformował mnie z premedytacją. Wyraz jego twarzy się zmienił, nabrał poważnego skupienia. Wyszedłem. Diabeł patrzący jak zareaguję, kiedy się dowiem, że nie mam duszy. Śmieszne. Przecież każda napotkana osoba mi to wmawia, każdy przechodzień pluje tymi słowami w twarz. Czy jest jeszcze ktoś na świecie, kto w nią wierzy? Świat. Naprawdę on mnie interesuje? Przecież doskonale wiem, że nie istnieje w formie, jaką teraz postrzegam. W takiej formie nie istnieję nawet ja. A dlaczego mam nie udawać tak, jak czyniło mnóstwo żyjących przede mną? Muszę żyć, istnieć, myśleć. Nawet jeśli to miasto wokół mnie jest tylko kartką papieru, a moje myśli są moimi tylko na pozór. Idę dalej. On tego chce.