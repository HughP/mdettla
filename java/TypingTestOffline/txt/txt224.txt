Większa część powierzchni globu jest zupełnie jałowa. Rośnie na niej jedynie częstotliwość, z jaką liczniki Geigera wypluwają z siebie śmiertelne ostrzeżenia niczym pełne odrazy oskarżenia. Gdyby te środki profilaktyki okazały się nieskuteczne, do dyspozycji mamy jeszcze metalowe konstrukcje, które podtrzymują materiał nieba i wprawiają go w ruch powodujący złudzenie poruszających się po orbitach planet. Niezbyt się tymi rozwiązaniami przejęliśmy, więc astronomia musiała zostać uproszczona, ale i tak ogromne maszty powodują zmianę orbity ziemskiej, która za jakiś tysiąc lat doprowadzi do niebezpiecznego zbliżenia ze Słońcem. Zwykliśmy wszystko przedstawiać biegunowo. Coś jest dobre, coś jest złe. Może być dzień albo noc.
