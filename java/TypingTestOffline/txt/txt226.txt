Z tego właśnie powodu górnolotnie zabieram się za zagadnienie prawdy i fałszu. Człowiek żyje na krawędzi, granicy światłości i mroku. Od czasu stworzenia światła elektrycznego, o ciemności może przestać myśleć. Podobnie jest z prawdą i kłamstwem. Pomiędzy nimi także istniejemy. I z tym sobie jednak poradziliśmy tworząc nowy rodzaj prawdy. Prawdę elektryczną. Nie będę precyzował tego terminu. Może on wie, że dla każdego oznacza coś innego, choć wielkich skrajności w tej materii nie będzie, a może wymyślił po prostu dobrze brzmiące hasełko, którego znaczenia sam nie jest świadomy. Nie dość, że to on daje mi myśli, to jeszcze rości sobie prawo do bycia mną. Pisze w pierwszej osobie. Nie jest mną tylko dlatego, że dał mi życie.
