Dlaczego moje myśli mają adresata? On czyni mnie chyba jeszcze bardziej nierzeczywistym. A jeśli stanę się nierealny dla was - nie ujrzycie w jego czynie zbrodni. Ciągle idę ulicą. Jest na tyle zadufany w sobie, aby sądzić, iż ktoś przeczyta jego opowiadanie mimo, że nie zadał sobie trudu choćby w postaci opisania miasta. Na murach widzę twarze, do których się teraz zwracam. Patrząc pod nogi, widzę jego cień. Czy to się kiedyś skończy? Popełniłbym samobójstwo, gdybym miał taką moc. Niestety jest inaczej, a ja muszę czekać. Myślę, że w końcu mnie zabije. Unicestwi mnie, kiedy zda sobie sprawę z nikłej wartości całej tej historii. Zabił mnie.