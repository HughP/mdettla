Moly zjadła je, ale chcąc nie chcąc, Lamtar musiał udać się po następne. Prawdę rzekłszy, nie chcąc. Potem rzecz jasna musiała to wszystko czymś popić. A, jak łatwo się domyślić, niczego do picia nie miała na podorędziu. A na końcu stwierdziła, iż tak się objadła, że nie wejdzie samodzielnie po schodach. Lamtar już chciał jej zaproponować, że może tu zostać na noc, lub nawet na całą wieczność, ale koniec końców był zmuszony wnosić przez osiem pięter ciężar przekraczający sześciokrotnie jego własną masę. Była późna noc, gdy minął bramę książęcego zamku i znalazł się w mieście.