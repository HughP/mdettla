Esensja powstała z potrzeby kreowania rozrywki służącej zarówno dobrej zabawie jak i skłaniającej do refleksji, bo właśnie tak szeroką mamy definicję rozrywki. Formuła naszego magazynu daje nam możliwość równoległego prezentowania bardzo zróżnicowanej tematyki, pozostawiając decyzję naszym czytelnikom, co ich w naszym piśmie najbardziej interesuje. Skromny dział poezji nie jest może najbardziej popularną rubryką, ale ma grono stałych czytelników, a przeze mnie był w Esensji odwiedzany najczęściej, bo, choć interesują mnie też inne poruszane na łamach Esensji tematy to Muzy opiekujące się poezją są mi najbliższe. Przyznam też, że od pewnego czasu twórczość poetycka ukazująca się na łamach Esensji jest moim osobistym wyborem.
