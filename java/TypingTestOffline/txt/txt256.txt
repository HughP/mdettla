Będziemy potrzebowali rewolucji. Tylko w ten sposób uda się znieść różnicę między końmi wiejskimi i końmi rycerzy. Z syntezy tych dwóch klas musi powstać klasa trzecia. A co z dzikimi końmi? Trzeba będzie podjąć wśród nich misję okiełznywania. Oj, ktoś po mnie przyszedł. Ludzie. Z ludźmi też trzeba będzie coś zrobić. Proszę mnie tak nie szarpać! Są brutalni. No i są barbarzyńcami. Jedzą nas. Po rewolucji role się odwrócą. Proszę poprawić popręg. Dziękuję. To my będziemy na nich jeździć. Boże, co to za bydlę się tu zbliża. Chyba na mnie nie wsiądzie? Auu... wio i wio. Jakby w ten sposób można było wszystko powiedzieć.