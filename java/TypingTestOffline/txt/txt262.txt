Mój przyjaciel, a może nawet brat, bo jeśli istnieje na świecie miłość - kochałem go jak brata. Czasem nawet w niego przestaję wierzyć w swoim paranoidalnym świecie zer i jedynek. Były momenty, gdy wydawało mi się, że jest tylko doskonale stworzonym programem komputerowym - wtedy rzeczywiście używał programu, który odpowiadał standardowo na listy, przesyłał pozdrowienia świąteczne i siedział na czacie imitując jego obecność. Był jego autorstwa. Jeśli gdziekolwiek istnieje na czacie bliskość człowieka - był mi bliski. Był moim całkowitym zaprzeczeniem, dlatego tak doskonale do siebie pasowaliśmy, bez przerwy się sprzeczając o mnóstwo szczegółów, postaw, filozofii.
