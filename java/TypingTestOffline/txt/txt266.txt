A dziś wszyscy wiedzą, że palenie powoduje raka, a mimo to, mało kto z tym zrywa. I co, mam mieć wyrzuty sumienia, dlatego że namawiam do palenia? Za to mi płacą. A kto płaci tym, co palą, że palą? Z własnej woli puszczają z dymem płuca i średnio 1200 złotych rocznie, jak mówią badania. Mogliby oszczędzić i jedno i drugie, ale mają to w dupie. Wolą raka. A proszę bardzo. Mniejsza o palenie. Tak między nami, od czasu do czasu, ja też popalam. Trawkę. Co chcecie? Specyfika zawodu. Poszerzanie jaźni i takie tam. Ale raczej takie tam, niż poszerzanie jaźni. Czasem też wciągam, znaczy - snifuję, żeby nie zasnąć, kiedy mamy więcej pracy w agencji. Rzadko to robię, bo podobno uzależnia. Nie wiem. Nie znam się. Lubię mieć to w domu.
