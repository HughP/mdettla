Lubię pisać teksty reklam, bo lubię, kiedy moje teksty działają. To znaczy lubię, kiedy ludzie robią to, co im każę. Czy to źle, że robię to, co lubię i lubię to, co robię? A jaki sens miałoby pisanie tekstów reklamowych, gdyby one nie działały? A że czasem ktoś odwali kitę... Przecież nie dlatego ktoś się przekręca, że akurat przeczytał mój tekst zachwalający papierosy, tylko dlatego, że jarał szlugi przez dwadzieścia lat jak pojebaniec, chociaż razem z Ministrem ostrzegaliśmy go, że może wykorkować na raka. Poza tym, kiedy jeszcze nie pisałem tekstów reklamowych, ludzie i tak marli. Nawet bardziej niż teraz. W ciągu ostatniej dekady średnia długość życia człowieka wydłużyła się blisko o 4 lata. Wiem, czytam przecież badania.
