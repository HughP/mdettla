Taki mam zegar biologiczny. Po prostu. Mam inny zegar biologiczny niż obywatele mojego kraju, którzy wstają o siódmej rano, żeby zdążyć do pracy, pracują poza domem i nie mają nic przeciwko temu. Przynajmniej ja nic na ten temat nie czytałem. Dla mnie to chore. Więc jaki jedyny, logiczny i słuszny wniosek nasuwa się w związku z tym? No, że muszą różnić nas zegary biologiczne. Proste. Kto wie, może w innym wcieleniu żyłem na Seszelach albo na Mauritiusie i robiłem jakieś tamtejsze rzeczy? Może byłem rybakiem z wielką fujarą i łowiłem sobie Merliny z Hemingwayem. I to on zaraził mnie bakcylem pisania, a potem, za dobre sprawowanie odżyło mnie tu i teraz. I jestem copywriterem. Myślę, że w trakcie reinkarnacji coś się popieprzyło i zainstalowało mi w nowym ciele stary zegar biologiczny.
