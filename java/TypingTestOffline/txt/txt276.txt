To słowo i wola Boga stworzyły świat. Bóg powiedział: "Niech stanie się światłość". I stała się. Ja mówię: Kupujcie! I kupują. Nie zrozumcie mnie źle. To nie znaczy, że porównuję się z Bogiem, aż tak bezczelnie głupi nie jestem. Jestem, ale aż tak, to nie. Chcę tylko pokazać, jak wielką moc mają moje słowa. Gdybym, na przykład, powiedział: Jedzcie gówno! Jedliby. Oczywiście, gdybym powiedział to odpowiednimi słowami. Nie wierzycie? Przecież ludzie piją własny mocz. Nazywa się to urynoterapia. Przecież nie robią tego sami z siebie. Nikt normalny, sam z siebie, nie pije szczyn. Ktoś ich do tego namówił. Ktoś taki jak ja, kogo słowa były silniejsze od woli tych, którzy pod wpływem jego słów zaczęli pić własne siki. A, że przy okazji czasem to działa. Czasem wszystko działa.
