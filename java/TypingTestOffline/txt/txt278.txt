Muszę ich namierzyć i wyłowić z całej populacji konsumentów dóbr i usług, krótko mówiąc - spośród was, a potem ustrzelić ich celnym słowem tak precyzyjnie, żeby zrobili dokładnie to, co chcę żeby zrobili. Point. Ktoś mógłby zapytać: czy nie prościej mówić do wszystkich, niż wyławiać jakiś target? Odpowiadam: a po jakiego wała łysemu grzebień? Po co strzępić język na darmo? Po co wysilać mózgownicę i szukać odpowiednich słów, żeby przekonywać kogoś, kto - z góry wiadomo - nigdy nie będzie chciał tego, do czego będę go namawiał? Jak powiedzmy, nie ubliżając nikomu - łysy grzebienia. Przypuśćmy, że chcę odbyć stosunek płciowy. Jestem samotny i nie chcę iść do burdelu. Zakładamy, że jestem heteroseksualnym, zdolnym do odbycia stosunku płciowego mężczyzną. I nieważne, czy jest tak w rzeczywistości.
