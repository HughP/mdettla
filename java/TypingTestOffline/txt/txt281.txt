W najgorszym wypadku może okazać się, że mój target jest zbiorem pustym, czyli, że nie ma zdrowych fizycznie i psychicznie kobiet, które chciałyby uprawiać bezinteresowny seks z Harym Wiktorem Rosą. Oczywiście, praktyka życia codziennego mówi mi, co innego. Mówi mi mianowicie, że są takie kobiety, a to, czy namówię ich na pieprzonko zależy właśnie od moich słów. Pozostaje mi więc przyczaić się w barze "Kaprys" aż przyjdzie mój target i odczyta z moich zielonych, wyjących tęsknotą do kobiecego krocza oczu albo z innej wyjącej części mojego ciała komunikat - "Chcę się z tobą pieprzyć!". Reszta to słowa, słowa, słowa.... Tyle, że ja akurat w tych sprawach jestem nieśmiały, więc czekam. I to jest podstawowy błąd, jaki popełniają wszyscy ci, którzy chcą namówić innych do robienia jakichś rzeczy.
