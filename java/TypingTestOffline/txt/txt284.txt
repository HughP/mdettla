Przedstawiam świadectwa wszystkich tych, którym już ten pierwszy krok przywrócił zdrowie. Jeśli nie są to świadectwa autentyczne, a przecież są, to sam je wymyślam i sam świadczę. Skoro świadczę, to wiem. Logiczne. Nie zdarzyło się, a przynajmniej mnie nic o tym nie wiadomo, żeby ktokolwiek po przeczytaniu reklamy, w której cytowane są czyjeś słowa pochwały, szukał potem tego kogoś i sprawdzał autentyczność jego wypowiedzi. Co by to było? A zresztą, po co? Przecież każdy z nas używa lekarstw. Jeśli nawet nie pomagają nam, to nie szkodzą. A jeśli szkodzą, to jest to wyłącznie nasza wina, bo przed użyciem jakiegokolwiek lekarstwa należy przeczytać ulotkę. No należy, czy nie należy? Należy! Wiem, bo zawsze o tym przypominam. Bo taki jest prawny wymóg na wypadek, gdyby właśnie miało zaszkodzić.
