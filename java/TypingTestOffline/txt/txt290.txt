Czarno-białe ogłoszenie tej wielkości w prasie ogólnopolskiej, w jeden powszedni dzień kosztowałoby nie mniej niż 30 tysięcy. Ja nie płacę ani grosza za możliwość poinformowania was o nowej terapii i przekonania do niej niektórych z was. Przeciwnie, to wy płacicie za przyjemność słuchania mnie. I gwarantuję, że to się wam opłaci. Wyobraźcie sobie teraz, że dysponuję milionami dolarów na reklamę, tak jak wielkie koncerny. Czy teraz wierzycie, że jeśli powiem - jedzcie gówno, to ludzie prędzej, czy później zaczną je jeść? Dla własnego dobra, oczywiście. To tak, jak z przebojami muzycznymi. Jeśli sto razy na dzień puszczają ci jakiś chłam, to, chcąc nie chcąc, po pewnym czasie zaczynasz go nucić, a przy stu pierwszej emisji nie buntujesz się, kiedy ci oznajmiają, że to przebój.
