No i jak tu nie lubić bycia copywriterem. Owszem handluję słowami. Czy to jest w porządku? Czasem myślę, że nie wolno aż tak frymarczyć słowem, ale czasami myślę, że Bóg dał nam wszystkie te słowa i wolną wolę, żebyśmy stwarzali swoje własne światy, tak jak on stworzył nasz. Dał nam to wszystko, żebyśmy mogli poczuć się trochę tak jak on. Trochę, bo przecież nasze słowa nie mają takiej mocy stwórczej. Nasze słowa mogą najwyżej opisywać to, co on już stworzył. Same nie mogą nic, choćbyśmy nie wiem jak się napięli. Czasem mogą najwyżej namówić kogoś, żeby coś zrobił. Fakt, że najczęściej namawiamy innych do robienia rzeczy, których robić nie powinni, za które potem Bóg wyłącza ich na stałe z obiegu dóbr i usług. Ale to już bardziej problem woli, a nie słowa.
