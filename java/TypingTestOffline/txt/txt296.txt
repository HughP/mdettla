Oczywiście zgodnie z ustawą o ochronie języka nie wolno im mówić, że są cool, tylko że są wyluzowani. Spoko, nawet lepiej się rymuje. Zapytałem kiedyś ojca, dlaczego babcia nie wyjechała do Niemiec, kiedy już było można. Ojciec odpowiedział mi, że wtedy, kiedy już było można niestosowny mundur mojego dziadka przestał sprawiać babci kłopoty i już jej nie zależało. Moja babcia się wyluzowała. Zastanawiałem się, czy to moja stara babcia, której już nie zależało, była wtedy młoda duchem, czy to młodzi, którym też nie zależy, są starzy? Nie doszedłem do żadnych sensownych wniosków i przestałem się nad tym zastanawiać. Przestałem się zastanawiać nad tym również dlatego, bo wiem, że to, czy zacznie im zależeć zależy tylko od tego, czy przeczytają lub usłyszą odpowiednie słowa.
