Moje słowa. Babcia urodziła się i mieszkała w Tczewie. Ojciec urodził się w Tczewie, ale mieszkał w Gdańsku. Ja urodziłem się w Gdańsku, ale mieszkam w Warszawie. Czy to coś znaczy? Chyba nie. Chociaż nie jestem pewien. Moja wiedza i praktyka życia codziennego podpowiadają mi, że wszystko coś znaczy, tylko nie zawsze wiadomo, co. W latach osiemdziesiątych, w czasie moich studiów językowych na Uniwersytecie kilku moich kolegów wyjechało na stałe do Niemiec w ramach specjalnego programu. Teoretycznie szansę na wyjazd mieli wszyscy z odpowiednim pochodzeniem, ale w praktyce zgodę dostawali tylko ci, którzy urodzili się na odpowiednim terenie. W tym przypadku znaczenie miał adres porodówki. Mogłem wyjechać do Niemiec, bo adres mojej porodówki był dobry, ale nie zależało mi już.
