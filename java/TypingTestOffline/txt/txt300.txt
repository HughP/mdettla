Kiedy słowo uzmysławia potrzebę. Bywa też, że słowo tę potrzebę wywołuje. Nie mam żony. Kiedyś miałem, ale się popsuło między nami i rozstaliśmy się. Czy żałuję? Tak. Żałuję, że się popsuło, bo zanim się popsuło było naprawdę miło, ale nie żałuję, że się rozstaliśmy, kiedy się popsuło, bo wtedy już nie było miło. Teraz mam narzeczoną. Jest ode mnie dużo młodsza, ale to nie przez nią się popsuło między mną, a moją byłą żoną. Popsuło się między nami dużo wcześniej. Zanim moja obecna narzeczona została moją obecną narzeczoną miałem inną narzeczoną, ale też się między nami popsuło. Zawsze się psuje między kobietami, a mną. I zawsze powodem tego są słowa. Ale, w sumie, i tak jest miło. Zapytałem moją narzeczoną, dlaczego mi uległa? Jestem przecież dużo starszy i kobiety odchodzą ode mnie.
