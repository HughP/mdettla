Odpowiedziała, że przekonały ją do mnie moje słowa. Wywołały u niej potrzebę bycia ze mną. Praktyka życia codziennego potwierdziła je tylko. Zapytacie, po co wam to wszystko opowiadam? Dlaczego odkrywam przed wami najtajniejsze sekrety mojego warsztatu pracy? Czyżbym zwariował, bo sam sobie rzucam kłody pod nogi? Nie! Mówię wam to wszystko, bo was kocham. Bo chcę żebyście jeszcze raz bardzo uważnie przeczytali to, co napisałem, a jeszcze uważniej to, czego nie napisałem. To, czego nie napisałem jest nawet ważniejsze. A potem chcę, żebyście zaczęli myśleć. Na początek wystarczy, że pomyślicie sobie dwa razy na dzień - jestem wolny i sam decyduję, co dla mnie najlepsze. Później będzie łatwiej. To nie będzie bolało. Obiecuję.
