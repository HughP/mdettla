Jestem przekonany, że wszystkie te dobre uczynki mam do zawdzięczenia mojej taktyce niestosowania przemocy. Gdybym zabiegał o ponowne przyjęcie mnie do kasty, usiłował ją rozbić na poszczególne obozy lub zachował się prowokacyjnie wobec jej członków, ci z pewnością odwzajemniliby się w podobny sposób i zamiast szczęśliwie uniknąć burzy po przybyciu z Anglii, wpadłbym w sam wir rozagitowania, kto wie, czy nie uprawianego częściowo za moimi plecami. Mój stosunek do żony wciąż jeszcze nie był taki, jakiego pragnąłem. Nawet pobyt w Anglii nie uleczył mnie z zazdrości. Byłem w dalszym ciągu drobnostkowy i zazdrosny o byle co, a wszystkie moje najbardziej utajone pragnienia zostawały nie zaspokojone.