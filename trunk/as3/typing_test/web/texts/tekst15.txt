Liu Kang wracał późnym wieczorem do mieszkania położonego na przedmieściu Nowego Jorku. Wybrał tę okolicę specjalnie po to, aby w wolnych chwilach móc bez obaw poćwiczyć. Nie wszyscy sąsiedzi lubią facetów ubranych w same spodnie, latających z jednego końca ogródka na drugi z nogami wysuniętymi do przodu i wrzeszczących przy tym niemiłosiernie. W momencie, gdy Kang otwierał furtkę, wiedział już, że popełnił błąd. Ułamek sekundy później upadł twarzą na chodnik po silnym kopnięciu. Jednak klasztor Szaolin wyrobił w nim pewne zachowania które prawdopodobnie uratowały mu życie. Błyskawicznie poderwał się na nogi unikając tym samym miażdżącego buta. Jeszcze w tej samej sekundzie wyprowadził dwa szybkie ciosy lewą nogą prosto w gardło pozbawiając przeciwnika oddechu, a chwilę później życia.