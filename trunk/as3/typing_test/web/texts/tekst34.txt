Pytanie, które zostało pomyślane nie doczekało się pomyślnej odpowiedzi, a to zaowocowało podejrzeniem w stosunku do leżącego przede mną kalafiora. Postanowiłem rozkroić go na pół aby przyjrzeć się mu od środka. Tak też zrobiłem. W środku kalafiora był... najzwyklejszy środek kalafiora, nic szczególnego. Znaczyło to zapewne, że ten kalafior był najzupełniej zdrowy - przynajmniej od środka. No to sekcja ugotowanego kalafiora zrobiona, ale co to za czarne małe drobinki?? Czy to aby jest normalne u takiego ugotowanego kalafiora? Przed skonsumowaniem tej rośliny postanowiłem zaistniałą sytuację zbadać osobiście.