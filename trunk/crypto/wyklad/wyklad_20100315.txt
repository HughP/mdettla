===================================================
                     Enigma
===================================================

Pierwsze patenty zw. z E : 1919, tzw. reflektor Kocha
Pierwsza wersja komercyjna 1923
Kriegsmarine 1926
Armia (Heere) 1928
Ulepszony stnadard dla całego Wehrmachtu : czerwiec 1930
Luftwaffe 1935
także Abwehra, koleje, inne instytucje rządowe

Każda instytucja używała innego wariantu maszyny,
aż do końca w 1945 wprowadzono stopniowe ulepszenia
i zmiany zasad użycia.

Co najmniej 30 tysięcy takich maszyn wzięło udział w 2wś.

W roku 1945 nadal używano rotorów okablowanych identycznie jak w 1920.

-----------------------------------------------------------------------

Początkowe wersje były zbudowane następująco.

Trzy rotory N,M,L okablowane tak, by wykonywały proste podstawienia;
żadna litera nie mogła być mapowana na samą siebie.
One dawały pewną permutację będącą złożeniem trzech permutacji.
Do tego reflektor, wykonujący podstawienie będące inwolucją:
RR = Id;
cykle w inwolucji są wszystkie długości 2.
Była też łącznica kablowa, inwolucja, ale zamieniająca tylko niektóre litery.

Maszyna działała na prąd; p. płynął przez styk,
zwierany klawiszem klawiatury, łącznicę, trzy rotory, reflektor,
trzy rotory w odwrotnym kierunku, i z powrotem przez łącznicę.

Przed zakodowaniem każdej litery, następował obrót rotorów.
Pierwszy obracał się o 1/26 za każdym razem,
drugi o 1/26 po pełnym obrocie pierwszego.

Modyfikacje
-------------

Po wprowadzeniu w 1930 łącznicy, n byli przekonani o niemożliwości złamania E.
Ilość stosowanych połączeń wahała się od 4 do wszystkich 13 wraz z miejscem
 i czasem stosowania. Abwehra używała E bez łącznicy. Armia używała 6 kabli
do listopada 1937, potem od 5 do 8 połączeń, codziennie innych.
W listopadzie 1939 zwiększono ich liczbę do 10, co zburzyło pracę Polaków.

Łatwo się pogubić w różnych wariantach i zmiennych zasadach użytku E.
Skoncentruemy się na wariancie używanym w Armii.
W Wehrmachcie używano kluczy dziennych,
identycznych dla każdej maszyny w tej instytucji.
Pomysł ten porzucono w 1938, na rzecz kluczy jednorazowych,
wybieranych losowo przez operatora,
i wysyłanych otwartym tekstem na początku wiadomości;
potem następował zaszyfrowany tym kluczem powtórzony klucz wiadomości - właściwy.
W maju 1940 porzucono powtarzanie klucza wiadomości.
1. łącznica 1930.VI
2. Zmiana w konstruowaniu klucza 1938.I.15
3. Dodane rotory 4. i 5. 1938.XII.15
4. Wzrost liczby połączeń w łącznicy 1939.I.1
5. Koniec powtarzania klucza wiadomości 1940.V.1

Metoda kijkowa dla E bez  łącznicy
----------------
W wojnie domowej w Hiszpanii 1938-9, wszystkie strony konfliktu używały E bez
łącznicy:
Anglicy, Niemcy, Włosi i Hiszpańscy republikanie.
Odkryto prostą metodę ustalania położenia 1. rotoru; to był powód wprowadzenia
przez Niemców łącznicy.
Metoda ta znana była pod nazwą 'methode des batons' u Fracuzów.
Założenia:
-bez łącznicy
-okablowanie rotorów znane
-tylko pierwszy rotor się obraca
-znamy prawdopodobne słowa

Rozważmy równanie maszyny.
Niech Z będzie złożeniem rotorów 2 i 3, reflektora, a następnie odwróconych
rotorów 3 i 2.
Ponieważ zakładamy, że tylko pierwzsy rotor się porusza,
Z będzie stałą permutacją.
Niech N będzie permutacją pierwszego rotora (zgadujemy który jest pierwszy, są
trzy możliwości).
Dla pierwwszej litery tekstu, wynikowe przekształcenie bęðzeie miało postać
NZN^.
Niech c - litera szyfrogramu, p - litera tj:
	N^ZN(p) = c,
czyli
	ZN(p) = N(c).
Jeśli odgadniemy literę tekstu jawnego (prawdopodobne słowo), to mamy (znając N
i __ODGADUJĄC 1 Z 26 JEGO USTAWIEŃ POCZĄTKOWYCH__ ) część Z:
N(p)-->N(c) oraz N(c)-->N(p) (bo Z jest inwolucją).
Możemy powtarzać tę procedurę dla każdej litery naszego prawdopodobnego słowa,
pamiętając że rotor N się obraca.
Równanie dla i-tej litery tekstu to:
	ZP^{i}NP^{-i}(p) = P^iNP^{-i}(c),
gdzie P jest cyklicznym przesunięciem alfabetu o 1 w prawo, cyklem (abc...).
Jeśli w trakcie otrzymamy jakieś sprzeczne infomacje o Z, to źle odgadliśmy
ustawienie początkowe rotora N,
bierzemy następne; jeśli żadne ustawienie nie pasuje, to albo źle odgadliśmy
który rotor jest pierwszy,
albo w trakcie szyfrowania drugi rotor się poruszył
(choć w tym ostatnim wypadku można jeszcze coś próbować, o ile tekst jest
dostatecznie długi).

Rozkład okablowania wirników I-V
        A B C D E F G H I J K L M N O P Q R S T U V W X Y Z
I       E K M F L G D Q V Z N T O W Y H X U S P A I B R C J
II      A J D K S I R U X B L H W T M C Q G Z N P Y F V O E
III     B D F H J L C P R T X V Z N Y E I W G A K M U S Q O
IV      E S O V P Z J A Y Q U I R H X L N F T G K D C M W B
V       V Z B R G I T Y U P S D N H L X A W M J Q O F E C K

Przykład:
odgadujemy prawdopodobne słowo:
RECONNAISSANCE
dla sz
UPYTEZOJZEGBOT,
zakładamy że najszybszym rotorem jest I (p. tabelka powyżej).

Kije - kolumny tabeli poniżej, układamy jak na rysunku - osobno dla tj i sz.
Choć każdy kij reprezentuje ustaloną literę, zaszyfrowaną kolejnymi 26
alfabetami rotora I,
to dla potrzeb metody wydłużamy kije o długość tekstu minus jeden, aby po ich
wzajemnym poprzesuwaniu
otrzymać 26 wariantów N(tekst), po jednym na pełny wiersz układanki.

[handout_batons.txt]

Innymi słowy, na handoucie wiersze pełnej długości są kandydatami na listę
dwuelementowych cykli Z.
[Pytanie: w jakiej pozycji (podać numer z lewego marginesu)
był rotor N, gdy szyfrowano pierwszą literę R tekstu RECONNAISSANCE ?]

Metoda kijkowa nie sprawdza się, jeśli wprowadzimy łącznicę.
Francuzi, Anglicy i Amerykanie eksperymentowali z rotorem nr 2 poruszającym się
 nie co 26 ruchów pierwszego, ale co 3-4, a także m.in. próbowali ustawiać
najszybszy (zamiast najwolniejszego) rotor obok reflektora (dlaczego?).

Polska analiza Enigmy
=====================

W styczniu 1929 na Uniwersytecie Poznańskim zorganizowano kurs kryptologii,
 przeznaczony głównie dla studentów matematyki znających język niemiecki.
Wybór uczelni poznańskiej nie był przypadkowy, gdyż ze względu na położenie
miasta znajomość niemieckiego była tam umiejętnością powszechną.
Na kurs, którego wykładowcami byli dojeżdżający z Warszawy
 mjr Franciszek Pokorny, kpt. Maksymilian Ciężki oraz inż. Antoni Palluth,
zostali skierowani trzej najzdolniejsi uczniowie profesora Zdzisława Krygowskiego
– Marian Rejewski, Jerzy Różycki i Henryk Zygalski.

Marian Rejewski (1905-80)
Henryk Zygalski (1908-78)
Jerzy Różycki (1909-42)

Jesienią 1930 utworzono w Poznaniu filię Biura Szyfrów
w której zatrudniono ośmiu najzdolniejszych absolwentów kursu kryptologii.
Wśród zatrudnionych znalazł się także Marian Rejewski.

Dwa lata później filia została rozwiązana, a Marian Rejewski, Jerzy Różycki
i Henryk Zygalski stali się od 1 września 1932 pracownikami warszawskiego
Biura Szyfrów Sztabu Głównego Wojska Polskiego.

Od września 1932 roku Rejewski zaczął pracować nad Enigmą.

Francuski wywiad przekazał plany budowy maszyn Enigma zdobyte około roku 1931 przez
Hans-Thilo Schmidta (ps. Asché) Polakom, traktując te informacje jako bezwartościowe.

W grudniu 1932 udało się Rejewskiemu rozwiązać szyfr Enigmy, a w lutym 1933 zamówiono
w Wytwórni Radiotechnicznej AVA kopię niemieckiej maszyny szyfrującej.

Zaprojektowany przez Rejewskiego cyklometr i karty charakterystyk,
ze względu na zmianę kodowania wprowadzoną 15 września 1938 przestały
być wykorzystywane. Do tego czasu ustalenie kodu dziennego przy pomocy powyższych
narzędzi zajmowało około 15 minut.

Około października 1938 Rejewski opracował kolejne elektromechaniczne urządzenie
nazwane bombą kryptologiczną, którego zadaniem było automatyczne łamanie szyfru Enigmy.

Bomba kryptologiczna składała się z sześciu sprzężonych polskich kopii Enigmy
napędzanych silnikiem elektrycznym. W połowie listopada tego samego roku
zbudowano sześć takich bomb, wykorzystywanych wyłącznie do rozszyfrowywania
podwójnie szyfrowanych kluczy dziennych, nigdy zaś do dekodowania samych szyfrogramów,
które dekodowano przy pomocy perforowanych płacht Zygalskiego opracowanych w celu
znajdowania właściwego położenia wirników Enigmy.

Jedna bomba kryptologiczna pozwalała na odkodowanie klucza dziennego w ciągu
około dwóch godzin i zastępowała pracę około 100 ludzi.



W 1939 Niemcy kolejny raz zmienili sposób szyfrowania,
co wymusiło konieczność zbudowania dalszych 54 bomb kryptologicznych
(aby łączna ich liczba wynosiła 60)
i opracowania 60 kompletów bardzo pracochłonnych w wykonaniu płacht Zygalskiego
(jeden komplet liczył 26 płacht).

Inwestycja taka znacznie wykraczała poza możliwości finansowe polskiego wywiadu,
dlatego postanowiono przekazać po jednym egzemplarzu polskiej Enigmy
wraz z dokumentacją agencjom wywiadu Wielkiej Brytanii i Francji.
Przekazanie odbyło się 25 lipca 1939 w Pyrach pod Warszawą,
w których znajdował się polski ośrodek dekryptażu.

Pomimo skromnych funduszy zespół polskich kryptologów kontynuował pracę przy Enigmie.
Wkrótce potem w Wielkiej Brytanii w ośrodku dekryptażu w Bletchley Park
pod kierunkiem Alana Turinga i w oparciu o polskie materiały
rozpoczęto prace nad dekryptażem Enigmy z wykorzystaniem rozbudowanych
i zmodyfikowanych bomb kryptologicznych.

------------------------------

Szerzej o zadniu Rejewskiego:

Wiedział, że:
1. używano wspólnego dla wszystkich klucza dziennego
2. w każdym sz, pary liter: 1.i 4., 2.i 5., 3.i 6. były powiązane,
 np. jeśli 1. była E, to 4. była G (każdego dnia inaczej).
3. porządek rotorów zmieniał się co 3 miesiące
Nie wiedział:
1. jak były okablowane rotory ani reflektor
2. jaki jest porządek rotorów
3. jak jest okablowana łącznica, choć przypuszczano, że nie więcej niż 6 kablami
4. jak są ustawione pierścienie
 (jaka pozycja na 1. rotorze wywołuje ruch drugiego rotora, a na 2.-trzeciego)
Musiał ustalić:
1. klucz dzienny
2. klucz wiadomości

Ilość możliwych ustawień Enigmy:
okablowanie 	(26!)^3
reflektor   	(26 po 2)(24 po 2)···(2 po 2) / 13! \approx 8·10^{12}
porządek r. 	3! = 6
łącznica    	(26 po 2)(24 po 2)···(16 po 2) / 6! \approx 10^{11}
pierścienie		26^2 (tylko na 1.(>2) i 2.(>3))
klucz wiad.		26^3
Iloczyn powyższych to około 2^{369} - taka jest moc przestrzeni kluczy
(atomów we Wszechświecie jest ok. 2^{265}).

Napiszmy dokładnie równanie Enigmy:

SNMLRL^M^N^S^ (czytamy od lewej do prawej)

Jednakże, gdy naciskamy klawisz na klawiaturze, rotor N obraca się o 1/26 obrotu;
załóżmy, że w czasie kodowania interesujących nas pierwszych 6 liter tekstu
pozostałe rotory są nieruchome; będzie tak w 20 / 26 przypadków.
Obrót rotora można wyrazić, posługując się dodatkową permutacją, mianowicie cyklem
	P = (abcdefg···xyz)
Oznaczmy przekształcenia szyfrujące litery 1-6 tekstu przez A-F, wtedy:
	A = SP^1NP^{-1}MLRL^M^P^1N^P^{-1}S^
	B = SP^2NP^{-2}MLRL^M^P^2N^P^{-2}S^
	C = SP^3NP^{-3}MLRL^M^P^3N^P^{-3}S^
	D = SP^4NP^{-4}MLRL^M^P^4N^P^{-4}S^
	E = SP^5NP^{-5}MLRL^M^P^5N^P^{-5}S^
	F = SP^6NP^{-6}MLRL^M^P^6N^P^{-6}S^
Zauważmy, że są to inwolucje, bo podobieństwo permutacji zachowuje
długości cykli (np. wszystkie dł. 2), zaś centralne R jest inwolucją właśnie.

Składamy je parami:
	AD = SP^1NP^{-1}MLRL^M^P^1N^P^{3}NP^{-4}MLRL^M^P^4N^P^{-4}S^
	BE = SP^2NP^{-2}MLRL^M^P^2N^P^{3}NP^{-5}MLRL^M^P^5N^P^{-5}S^
	CF = SP^3NP^{-3}MLRL^M^P^3N^P^{3}NP^{-6}MLRL^M^P^6N^P^{-6}S^
Zauważmy, że powyższe przekształcenia są znane, na podstawie początkowych ciągów
przechwyconych szyfrogramów:
np.      A               D
     ? -----> E     ? -----> G   (A i D szyfrują ten sam, pierwszy,
                                  znak powtórzonego klucza wiad.)
  skąd (bo Enigma jest inwolucją)
         A         D
     E -----> ? -----> G.
Ponieważ MLRL^M^ się powtarza, podstawmy Q = MLRL^M^, wtedy:
	AD = SP^1NP^{-1}QP^1N^P^{3}NP^{-4}QP^4N^P^{-4}S^
	BE = SP^2NP^{-2}QP^2N^P^{3}NP^{-5}QP^5N^P^{-5}S^
	CF = SP^3NP^{-3}QP^3N^P^{3}NP^{-6}QP^6N^P^{-6}S^
