Po odkorkowaniu szampana osobnik dyskretnie się wycofał. Wówczas dziewczyna zrzuciła z siebie ubranie i została tylko w pantoflach na wysokim obcasie, czarnych siatkowych pończochach i podwiązkach: wyglądała jak postać z rysunku Kokoschki. Kiedy mnie rozbierała, zerknąłem, co się dzieje na dole. Prestidigator z niezwykłą zręcznością prezentował swój numer. Panienka z równą wprawą wyczarowała prezerwatywę i szybko mi ją nałożyła. Potem golnąwszy sobie szampana siadła na mnie okrakiem i zabrała się do roboty. Zużytą prezerwatywę wrzuciła do kubełka z szampanem. Zachowałem gdzieś w pamięci mglisty obraz nagiego Sama goniącego po lożach równie nagą dziewczynę.