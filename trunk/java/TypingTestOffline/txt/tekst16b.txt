Rozejrzał się. Wokoło był tylko las i droga. Las. Postanowił, że ukryje się między drzewami i poczeka na roboty. Wprawdzie przeciwko trzem miał małe szanse, ale miał nadzieję, że może się rozdzielą. Wszedł głębiej w las. Dotychczas roboty trzymały się bezbłędnie jego śladów. Liczył, że między drzewami trochę się pogubią i ofiara zamieni się w myśliwego. W pewnym momencie zamajaczyło mu w oddali migające światełko. Ruszył w tamtą stronę. Światełko okazało się małym ogniskiem, przy którym siedziało dwoje ludzi. A on znał tych ludzi.