12 lutego cała instalacja była już wykończona, i zaraz Cyrus zapytał Ayrtona, czy co złego nie zaszło w owczarni; w kilka minut odebrał zadowalającą odpowiedź. Penkroff nie posiadał się z radości i codziennie rano i wieczór wysyłał telegramy do owczarni, na które zawsze odbierał żądane odpowiedzi.
Urządzenie telegrafu zapewniało podwójną korzyść: po pierwsze mogli zawsze wiedzieć, czy Ayrton nie opuścił chaty, a po wtóre, nie pozwalali mu zostawać w zupełnym odosobnieniu. Oprócz tego Cyrus odwiedzał go regularnie przynajmniej raz na tydzień, a ilekroć Ayrton przybywał do Granitowego Pałacu, przyjmowano go życzliwie.