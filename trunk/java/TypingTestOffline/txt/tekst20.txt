W tym czasie koloniści po raz pierwszy spróbowali porozumieć się z ludźmi. Gedeon Spilett od dawna nosił się z tym, aby powierzyć małą karteczkę gołębiowi lub w zakorkowanej dobrze butelce rzucić ją w morze. Zaniechał jednak tego zważywszy, że niepodobna było przypuścić, aby gołąb lub butelka mogły przebyć odległość tysiąca dwustu mil, które oddzielały wyspę od zamieszkanej ziemi. W ostatnim dniu czerwca udało się Harbertowi schwytać albatrosa, którego przedtem zranił w nogę strzałem z fuzji. Był to wielki ptak, którego rozpostarte skrzydła miały dziesięć stóp długości, mógł więc przebyć Ocean Spokojny.