Pracując nad różnymi algorytmami kompresji, znajomy mój wymyślił, niejako przy okazji, kilka nowych algorytmów szyfrowania danych i ich deszyfrowania. Jako, że jest programistą, niektóre z nich wykorzystał we własnych programach komercyjnych. I w czym kłopot? Otóż w kraju sąsiednim (nazwijmy go SZAP) pewna sprytna firma opatentowała algorytmy szyfrowania mojego znajomego i na ich podstawie zaczęła produkcję własnego oprogramowania. Jak to, zapewne zapytacie, opatentowała? Otóż tak tam można, w przeciwieństwie do RDS gdzie znajomy mieszka, opatentować nie tylko rozwiązanie funkcjonalne, ale i sam algorytm.
