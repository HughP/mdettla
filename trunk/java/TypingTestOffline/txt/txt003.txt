Ażeby mnie jeszcze lepiej dobić, grudniowy numer Scientific American zawiera artykuł o powstającej projektowej inżynierii genetycznej, która miałaby stworzyć nowy front walki z drobnoustrojami chorobotwórczymi. O tym jednak już nie chcę tu i teraz pisać. Myślą raczej wrócę w najbardziej zamierzchłą przeszłość, w której najprostsze, jeszcze nie komórkowe, raczej bakteryjne życie wegetowało i kotłowało się na powierzchni naszej planety. Czy możemy kiedykolwiek zrekonstruować symulacyjnie procesy tej miary i takiej skali?
