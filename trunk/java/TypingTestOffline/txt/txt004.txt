Najciekawsze jednak przed nami. Przyjaciel mój wyjechał był do SZAP na konferencję. Na lotnisku został zaaresztowany i wsadzony do więzienia. Otóż okazuje się, że firma, która ukradła jego rozwiązanie postanowiła pozbyć się konkurenta i oskarżyła go, na podstawie obowiązującego w SZAP prawa, o rozprowadzanie oprogramowania do nielegalnego deszyfrowania tego, co ich programy szyfrują. Oczywiście odmówiono wydania mojego znajomego do jego ojczystego kraju, osądzono i skazano na kilkuletnie więzienie i kosmiczną grzywnę. Horror, nieprawdaż? Na szczęście władze RDS okazały się niekonwencjonalnie myślące.