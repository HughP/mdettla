W tym okresie powszechnie lansowano całkowicie polskie odpowiedniki obcojęzycznych określeń, co w dziedzinie komputerów przebiegało wyjątkowo opornie. Trudno się zresztą temu dziwić, nowe słowa powstają tutaj tak szybko, że praktycznie cały świat już od pewnego czasu stosuje angielskie określenia, co przy okazji znakomicie poprawia komunikację. Dla przykładu, jeżeli Francuz nie zna angielskiego odpowiednika jakiegoś wyrazu, najczęściej używa słowa ze swojego języka i zazwyczaj okazuje się ono tym właściwym. Lub przynajmniej bardzo podobnym. W słownictwie informatycznym i technicznym jest to praktycznie regułą. Jednak my uparliśmy się, żeby spróbować nazwać wszystko po swojemu.