Urodził się i mieszkał w jednym miasteczku. W miasteczku, gdzie ukończył szkołę podstawową i zawodową, która wykształciła go na pospolitego murarza. Domem po śmierci matki, zmarłej przy porodzie najmłodszego z czwórki braci, opiekował się ojciec. Z czasem jednak ojciec załamał się takim życiem: zaczął pić, pracował mało, a pieniądze, które przynosił do domu starczały ledwo na jedzenie i opłaty. Oczywiście na wódkę zawsze coś potrafił znaleźć... Dwaj starsi bracia Janka wyjechali w poszukiwaniu własnego życia i rodzin. W ten sposób Janek został głową domu.