Nie dał mu dokończyć. W tym momencie jego średnich rozmiarów dłoń zmieniła się w zaciśniętą pięść i wylądowała na twarzy "zbieracza zapisów". I choć siła uderzenia była znacznie złagodzona przez stan, w jakim się znajdował, czuł jak miażdży mu wargę. Nie było to przyjemne uczucie. Ale należało mu się. Tak długa droga, przebyta z takim trudem, i wszystko to, bo jakiś gnojek wybrał sobie dzisiejsze przedpołudnie na zbieranie zasranych podpisów!
Trzasnął głośno i z dezaprobatą drzwiami. Usiadł i plecami oparł się o framugę. Nawet nie chciał myśleć o tym, że musi pokonać tę drogę jeszcze raz.