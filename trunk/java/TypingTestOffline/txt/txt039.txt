Myśl o śmierci rodziców była jak igła w sercu. Przez cały czas o tym myślałem, śniłem po nocach. Po paru latach mi przeszło, pogodziłem się z myślą, że nigdy nie dowiem się, kto zabił moich rodziców. Dwa miesiące temu nasze laboratorium dostało sprzęt do badań DNA, dzięki wstawiennictwu Arnolda. On tez pozwolił mi pobrać sobie krew, żebym miał na czym ćwiczyć. Pojawiło się ponownie światełko nadziei. Zacząłem badać sprawę śmierci moich rodziców. Okazało się, że na miejscu zbrodni znaleziono włos domniemanego sprawcy, a za paznokciami mojej matki były komórki naskórka.