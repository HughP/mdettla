Skręcił w cichą i martwą ulicę Słowackiego. Szedł chodnikiem mijając po lewej stronie drzewa, które z założenia miały chyba upiększać okolicę, lecz w rzeczywistości były małe, zasuszone i brzydkie jak rodzynki. Zdawały się ciągle myśleć o tym, że ludzie posadzili je w śmiesznym geście zadośćuczynienia codziennemu wycinaniu i wypalaniu tysięcy ich braci i sióstr, które dumnie wyrosły z łona Matki Natury. Kuliły się ze wstydu, czując brzemię swojej żałosnej komiczności; żałowały, że nie są z plastiku...