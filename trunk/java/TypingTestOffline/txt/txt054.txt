Luke Skywalker szedł przez szary, stalowy korytarz "Gwiazdy Śmierci". Miał na sobie matowo czarny kombinezon porucznika floty imperialnej. Prawie całe jego wyposażenie: przebranie, fałszywy identyfikator oraz kilka niepozornych urządzeń zawieszonych na pasie, zostało dostarczone przez rebeliancki wywiad. Jedyną jego bronią był miecz świetlny schowany w kaburze. Do tej pory wszystko szło doskonale, mundur i dokumenty umożliwiły mu w miarę bezproblemowe dostanie się na stację w roli zastępcy dowódcy szwadronu nowych myśliwców Tie Defender. Od teraz jednak musiał zachowywać ostrożność - w sektorze, w którym się znajdował, obecność pilota była wysoce podejrzana.