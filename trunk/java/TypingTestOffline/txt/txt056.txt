Nie znam się na kalafiorach, ale to nic, bowiem mam mimo wszystko jakieś doświadczenie z pewnym kalafiorem. Otóż nie więcej, niż dwa lata temu jadłem gotowanego kalafiora. Kalafior był ugotowany i polany jakąś tłuszczową bułką, leżał na talerzu i czekał na moje pożarcie. Nie ruszał się i nie wydawał żadnych dźwięków, zresztą nic dziwnego - w końcu był tylko kalafiorem i do tego ugotowanym. Postanowiłem mimo to przyjrzeć mu się z bliska. Po mojej wnikliwej obserwacji zauważyłem małe czarne punkciki tkwiące w jego dorodnym kwiatostanie. "Czy aby na pewno wszystko jest w porządku z tym kalafiorem?" - pomyślałem.