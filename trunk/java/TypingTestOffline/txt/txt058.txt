Krzyknął i małymi krokami zmierzał w stronę drzwi wejściowych. Nagle korytarz wydłużył się. Drzwi stały się praktycznie niewidoczne. Widział tylko mały, brązowy prostokąt na końcu baaardzo długiego tunelu. Minęło kilka sekund i przedpokój zatrząsł się. Powrócił do swojej pierwotnej długości i w tej chwili zaledwie kilka metrów dzieliło go od klamki. Niemniej, były to bardzo długie metry. Nie w kategoriach rzeczywistej długości, nie tej, którą można było zmierzyć w metrach, calach czy w jakiejkolwiek innej jednostce długości. Te metry siedziały głęboko w nim.