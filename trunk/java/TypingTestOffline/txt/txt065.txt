To co ukazało się jego oczom nie było jego pokojem. Całkowicie już rozbudzony zerwał się na równe nogi i szybkim spojrzeniem omiótł całe pomieszczenie. Pierwsze jego spostrzeżenie to, że tam, gdzie się znajdował nie było ścian. Na prostym drewnianym stole stały dwie zapalone świece, obok stołu dwa, równie proste co stół, krzesła. Blisko niego leżało proste posłanie, z którego właśnie się poderwał. Trochę na lewo stała postać odziana w długi płaszcz z zaciągniętym na twarz kapturem. Spod niego było jedynie widać dolną część twarzy - była to twarz kobiety.