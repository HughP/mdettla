Był cichy wieczór, ona... no właśnie, ona. Niewysoka, czarnowłosa, zielonooka, piękna... i tak smutna. Leżała w łóżku i gapiła się w sufit. Zamknęła na chwile swe piękne, zielone oczy i myślała, jak miło by było, gdyby tylko mogła włączyć swoją wieżę, ukochaną muzykę. Trochę jakiegoś lekkiego metalu, rocka, a może trochę folku? Wstała z łóżka, jakby chciała, a nie mogła i podeszła do sprzętu, i spojrzała się nań z żalem. Nagle na jej pięknych ustach pojawiła się nutka radości. Zauważyła swoje kupione niedawno słuchawki z długim kabelkiem.
