Gdy Agnieszkę obudziło pukanie do drzwi, zdała sobie sprawę, że zasnęła, leżąc na dywanie. Komu chciało się przychodzić o tej porze? To nie była jej matka, bo tej nocy miała dyżur w szpitalu, razem z matką Ani. Gdy wstawała, słyszała wyraźnie. Puk puk puk pauza puk puk puk... Serce jej zamarło. Szła po omacku korytarzem, bojąc się nawet zapalić światło. Ktoś pukał, jakby nie miał zamiaru odejść, póki mu ktoś nie otworzy. Zapaliła w końcu światło w przedpokoju. Gdy była już przy drzwiach spojrzała w szybkę judasza. Nic nie było widać. Pełna wątpliwości przekręciła klucz w zamku i otworzyła drzwi. I zamarła.
