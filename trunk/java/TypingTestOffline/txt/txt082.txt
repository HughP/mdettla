Mimo to nawet zawodowcy miewają wyrzuty sumienia. Nie lubił zabijać, to fakt lecz faktem było też, że nic innego nie robił tak dobrze. Pamiętał doskonale czasy swej nie tak dawno minionej młodości. Był faworytem wszystkich turniejów strzeleckich po tej stronie Zantyru, aż do tego pamiętnego dnia. Pewien szlachcic zapragnął wygrać jeden z turniejów by przypodobać się jakiejś kobiecie. Po nieudanej próbie przekupstwa wynajął zabójcę. Zabójca dotrzymał słowa, sprawił, że młodzieniec nie wystąpił w konkursie lecz nie zabił nikogo owego dnia. Nie żeby nie znał się na swojej robocie - był profesjonalistą w każdym calu - po prostu miał swoje zasady, nie marnuje się takiego talentu.