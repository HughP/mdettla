Spojrzałam na klawiaturę, monitor. Uświadomiłam sobie, że nie muszę już szukać pomysłów. Mogę przecież pisać, o czym będę chciała. Mogę pisać o wszystkim, co mi przychodzi do głowy, o wszystkim na co patrzę. Mogę napisać nawet o tych kropelkach na szybie i śpiewającym wietrze. Mogę je opisać i zrobić z tego historię o niespełnionej miłości, tęsknocie. Przez chwilę odniosłam wrażenie, jakbym wróciła z jakiegoś innego, obcego świata. Możliwe, że ja sama jestem wytworem wyobraźni jakiegoś innego człowieka, który stara się coś napisać.