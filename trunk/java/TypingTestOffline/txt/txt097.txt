Następnego dnia wpadło mu do głowy, aby zrobić jakąś prostą rzecz, ale niezgodną z jego codziennością. Poszedł do szkoły dłuższą drogą. Kosztowało go to tyle, że nie odważył się już na nic do końca dnia. Nazajutrz w szkole po raz pierwszy zaczął przyglądać się innym osobom. Osobom, które nie były modne, nie rzucały się w oczy, nie chwaliły się imprezami. Były niewidoczne. Swoje obserwacje przemyślał w domu kosztem wyjścia na podwórko. Doszedł do wniosku, że większość z tych osób rzeczywiście jest niewarta spojrzenia. A te pozostałe dziesięć? Niewiadomo. Poczuł się niepewnie. Poszedł spać wcześniej niż zwykle. Rano okazało się, że jest sobota. Zastanawiał się jak mógł o tym zapomnieć.