Miał wiele pomysłów i złudzeń co do przyszłości. Czuł się jakby mógł osiągnąć wszystko. Zdawał sobie sprawę, że od podjętych teraz decyzji może zależeć jego przyszłe życie. Odpowiedzialność. Przeszkadzało mu, że ludzie mówią mu co ma robić, że jest zewsząd ograniczany. Zmagał się z wieloma problemami, często banalnymi, które jednak utrudniały codzienność. Idąc pewnego piątkowego wieczora do swojej dziewczyny czuł się dziwnie lekko. Od wielu dni nic mu nie przeszkadzało. Nic nie łaziło po głowie, nic go złego nie czekało. Nauczył się dawać sobie radę. Nauczył się nie przejmować. Nauczył się podziwiać świat. Nauczył się być szczęśliwy.