Drobna smużka dymu z folii dotarła do jednej z wiszących na ścianie gaśnic, która z niesamowitą prędkością pokryła źródło ognia pianą. Oczywiście, ze względu na odległość, gaśnica nie mogła dokładnie wycelować, więc pokryła pianą źródło ognia oraz teren w odległości około metra wokół niego. Terenem w odległości około metra był Imperator. Tym razem załoga zareagowała poprawnie i gaśnica zdrajca została rozerwana salwą z blasterów. Oblepiony pianą Imperator spojrzał w kierunku jednego ze stojących za nim.