Jednak to za bardzo przypominało taniec na skraju przepaści. Należało natychmiast zakończyć eksperyment. Sprawy zaczynały wymykać się spod kontroli. Nie wiedziała, na ile było to spowodowane wpływem środowiska, a na ile przypadkowym doborem materiału badawczego, ale takiego rozwoju sytuacji nie przewidywał żaden scenariusz. Zbyt wielu tu było indywidualistów, outsiderów i zwykłych świrów, których nie dawało się kontrolować. Do tego ci ludzie byli inteligentni. Zbyt inteligentni jak na materiał badawczy. Wkrótce zaczną sobie zadawać pytania... Tak, dobór materiału był fatalny.