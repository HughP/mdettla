Przedzwoniłem do kierownika oddziału z zapowiedzią, iż przybędę dzień później, wykupiłem bilet do Szczecina i pierwszym pośpiesznym ruszyłem na zachód. Przemierzyłem prawie cały skład, lecz w końcu znalazłem siedzącego samotnie w przedziale przyzwoicie wyglądającego mężczyznę. Dyskretnie przetarłem rączkę walizy chusteczką, uśmiechnąłem się do niego, on grzecznie odwzajemnił uśmiech i pomógł mi zarzucić bagaż na półkę. - Wie pan, jak trudno jest poćwiartować człowieka? - zagadnąłem, kiedy nawiązała się dość sympatyczna rozmowa i poznałem jego sytuację rodzino-zawodową. Po kwadransie przerażającego monologu, improwizowanego na wypowiedzi złotnika, poprosiłem pobladłego pasażera, by przypilnował mój bagaż i wyszedłem do ubikacji. Opuściłem ją bezpośrednio w Lęborku.
