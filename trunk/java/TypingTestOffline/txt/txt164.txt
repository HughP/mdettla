Poczuł smutek patrząc, jak dziewczyna wsiada do windy zamykając mu drzwi przed nosem. To nie była jej wina. Po prostu czasami to, co robił przerastało go, ale to była jego kara, jego pokuta. Wsiadł za nią do windy zanim ta zdążyła ruszyć. Dziewczyna stała przez całą drogę oparta o ścianę windy i wpatrywała się w przestrzeń za jego plecami. Jej myśli były tak gwałtowne, że odczuwał przy ich odbiorze niemal fizyczny ból. Tym bólem, smutkiem i tłumioną rozpaczą można by wypełnić cały wszechświat, a i tak nic by to nie zmieniło. To był jej ból, jej rozpacz i jej strach, on był tylko niemym odbiorcą jej uczuć. Jak wszyscy oni, również posiadał zdolność empatii, ale ciągle nie mógł się do tego przyzwyczaić. Gdyby tylko posiadał ten dar wtedy, gdy... wszystko potoczyłoby się inaczej.