Czasami, gdy miała napady rozpaczy, całkowicie traciła kontakt z rzeczywistością. Może jeszcze nie jest za późno. Może, gdy zadzwoni i porozmawia z nim, to wszystko się ułoży. Może, gdy podzieli się z nim swoimi uczuciami, swoim smutkiem i samotnością, poczuje się lepiej. Może pomoże już sam dźwięk jego głosu. Musi z kimś porozmawiać. Musi się przed kimś wyżalić, musi zostać wysłuchana. Rozmowa z psem, czy pisanie pamiętnika już nie wystarczą, już nie. Ruszyła w stronę budki telefonicznej. Znów zaczął padać deszcz. Wreszcie dotarła do automatu. Wpuściła psa do środka i zatrzasnęła drzwi, chroniąc się przed zimnem. Został na zewnątrz skazany na moknięcie, ale nie przejmował się tym.