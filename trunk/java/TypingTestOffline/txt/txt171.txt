Jej szept i rozbiegane myśli, to rozpaczliwe błaganie o nadzieję, której uchwyciła się ze wszystkich sił, wywoływały w jego głowie niemal fizyczny ból. Dwie krople spływające po szybie najpierw się zrównały i jakiś czas płynęły równolegle obok siebie, a potem kropla, która na początku prowadziła w wyścigu zatrzymała się nagle i dała się wyprzedzić tej drugiej, mknącej zygzakiem w dół, z którą wiązały się błagalne myśli dziewczyny. Następnie pierwsza kropla popłynęła jej torem, dogoniła ją i połączyły się. A potem już jako jedna, duża kropla, pomknęły w dół szyby. Udało się, wróżba się spełni - pomyślała. Stał na deszczu i również obserwował gonitwę kropel. Wiedział, że dziewczyna była gotowa oszukiwać się w nieskończoność.