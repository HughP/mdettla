Jest noc, pada deszcz, a ja nie mam się do kogo odezwać. Mam nadzieję, że ktoś mnie w tej chwili słucha i dzięki temu nie pozwoli mi zostać tej nocy samej. Zbyt wiele już przeżyłam samotnych, bezsennych nocy, czując, jak moje łzy wsiąkają w poduszkę. Jestem w tej chwili na spacerze z psem i naszedł mnie akurat jeden z takich nastrojów, podczas których człowiek nie powinien być sam, aby nie zrobił jakiegoś głupstwa. Czuję się tak strasznie samotna, tak bardzo potrzebuję czyjegoś towarzystwa, nawet przez telefon. Rozumiesz, prawda? Po prostu musiałam z kimś pogadać. Samotność z wyboru bywa błogosławieństwem, ale nie ma nic gorszego jak być skazanym na samotność. Próbowałam z kimś porozmawiać, ale nie mogłam się do nikogo dodzwonić. Zresztą może lepiej. Do jutra wszystko mi przejdzie.