Zmrok zapada na planecie Tatooine. Mało kto teraz się tu osiedla. Właściwie zostałem sam. Jeśli nie liczyć dwóch przerdzewiałych robotów. Ludzie - nazywajmy dla ułatwienia ludźmi wszystkie te istoty - ludzie przenosili się stopniowo w inne rejony galaktyki. Są tam, gdzie można dużo zarobić, zdobywać wysokie stanowiska i gdzie nie trzeba chodzić z miotaczem nawet do ubikacji. Zostałem więc sam. Jeśli nie liczyć dwóch starych robotów i duchów starych przyjaciół, którzy odwiedzają mnie w snach. Pytam z nadzieją: już czas? Ale oni odpowiadają: jeszcze nie teraz. Wtedy opuszczam głowę. Wiem, że zaraz się obudzę i jak co dzień naoliwię oba roboty. A potem będę patrzeć w niebo. Aż zacznie zapadać zmrok.