Nie wychowałem sobie następcy. Mój miecz zardzewieje bezczynnie w grobie. Nie mam syna, któremu mógłbym przekazać Moc. Nie zdążyłem go spłodzić. Kobiety zawsze lgnęły do Hana... a ja nie miałem przecież o to pretensji, bo jako Jedi nie mogłem poświęcać zbyt wiele czasu na głupstwa. Moc jest obowiązkiem, nie przywilejem, tak mnie uczono i tego się trzymałem. Nie mam syna. Nie mam również uczniów. Dzisiejsza młodzież nie wierzy w Moc i nie ma dość dyscypliny, by podjąć się nauki. Nie interesują ich miecze świetlne, mówią, że to dobre dla niemowlaków, a rycerze Jedi są dla nich przeżytkiem. Rewolucje i rebelie to bzdury, powiadają, takie rzeczy, jak wolność i demokracja załatwia się przy pomocy pieniędzy.