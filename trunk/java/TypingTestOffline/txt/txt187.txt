Tak, Han był zawsze ulubieńcem tłumów. Już wtedy, kiedy zwyciężyliśmy Imperium, to on zdobywał największe pochwały. Teraz, kiedy stał się Bohaterem Rewolucji, nikt już nie pamięta, że dołączył do nas w ostatniej chwili i ze zrobił to tylko dla Lei. A jednak tak sprytnie się urządził, że w oczach ludzi właśnie on jest tym rycerzem, który pokonał smoka i zdobył rękę księżniczki. O mnie zapomniały już nawet podręczniki historii. Czy nie żałuję czasem, że odrzuciłem ofertę Imperatora? Kiedy myślę o tym, jak mnie zlekceważono, a jeszcze bardziej, kiedy patrzę na te nowe porządki w Galaktyce, zapytuję sam siebie, czy moja walka nie była daremna.