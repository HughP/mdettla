Nie, żebym zazdrościł Hanowi. On po prostu zawsze umiał dobrze się urządzić. Był tu dwa lata temu z okazji jakiejś rocznicy wyzwolenia Galaktyki. Przyjedzie znów za parę lat, kiedy nadejdzie następne ważne święto albo kolejne wybory, przed którymi dobrze jest pokazać się przed kamerami w towarzystwie starego przyjaciela, zramolałego mistrza Jedi, poklepać go poufale po ramieniu. Wspomnieć coś o biednej Lei, zabitej przez zamachowca, zapewnić ludy Galaktyki, że wszystko w absolutnym porządku. Tak, Han jest teraz prezydentem Galaktyki. On wiedział, jaki użytek zrobić ze swojej sławy. Nawet porażkę przerabiał w triumf, cała Galaktyka pamięta, jak płakał nad grobem Lei, chociaż żarli się niemiłosiernie przez dwadzieścia pięć lat.