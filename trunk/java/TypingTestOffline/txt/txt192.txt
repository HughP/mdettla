Georgiana. Tak zwała się jedyna istota, która odważyła się zostać ze mną na planecie. Miała takie drobne stopy, jak dziecko. To wszystko, co pamiętam, twarz zaciera się w zmęczonej pamięci starego człowieka. Georgiano, do ciebie przemawiam w ten gorący wieczór. Byłaś słaba, nie wytrzymałaś twardego klimatu Tatooine. Pochowałem cię w suchym piasku. Georgiano, zasypiam z myślą, że przyjdziesz we śnie razem z mistrzami, że przyjdziesz choć raz zamiast nich. Ale ty, dziewczyno o drobnych stopach, postanowiłaś czuwać nade mną nie dając mi najmniejszego znaku. Ufam, że kiedy przyjdzie ten ostatni dzień, to ty przeprowadzisz mnie przez pustynię. Moc jest obowiązkiem, nie przywilejem.