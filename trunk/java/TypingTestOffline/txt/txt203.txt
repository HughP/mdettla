Dziewczynka spojrzała na swoją dłoń i zacisnęła ją mocno. Chłopiec podtrzymał słabnącą towarzyszkę i wyrzucił różyczkę wysoko w powietrze. Czarny ptak zakrakał głośno, tak głośno, że zatrząsł murami zamku, a te popękały i zaczęły się rozsypywać. W proch poszła szklana wieża, umknął gdzieś ptak, kracząc z radości. Szklane schody chrzęściły niebezpiecznie. Chłopiec biegł, unosząc dziewczynkę w ramionach. Rozpętała się burza ogromna, wicher hulał po komnatach uwolnionych od sufitów. Podłogi skrzypiały złowrogo, mury upadały i rozbijały się w drobny mak. Uderzył wreszcie piorun - i zamek szklany zniknął.