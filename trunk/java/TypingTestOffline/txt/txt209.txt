Pan Melbourne wzdycha. Metaprogramowanie, dawno przebrzmiała rewolucja w informatyce. Maszyna generowała metaopowieści, które były nieustannym ciągiem odpowiedzi na zewnętrze pytania programujące. Dane numeryczne przetworzone na losy fantomowych osobowości, liczby jako pory roku czy emocje, algorytmy w postaci struktur światów. Komputer opowiadał opowieści zgodne z wewnętrznym rytmem jego wielowarstwowego rdzenia-sieci. Translacja metaopowieści na wynikowe wizualizacje danych, kończyła cykl. Ten sposób pracy oferował olbrzymią moc przeliczeniową drzemiącą pośród nieoznaczoności i wieloznaczności dwóch głębokich struktur - sieci neutronowych i niezdeterminowanego znaczenia w języku.