Z odrobiny światła słonecznego zrezygnowaliśmy sami na rzecz sztuki i ideału. Wojna owocuje. Śmierć rodzi. Pajęczyna sztucznego nieba zawisła nad Ziemią. Pojawiła się nowa dziedzina sztuki. Każdy, przy odrobinie zapału i talentu, może stać się Stwórcą. Może zaprojektować księżyc, gwiazdy, a nawet słońce. Ludzie skończyli w sieci olbrzymiego pająka, którego sami stworzyli. Kto by jednak przypuszczał, że stanie się to przyczyną ponownego zwrócenia się ludzkich twarzy ku niebu? Dostaliśmy w spadku piękną ideę. Każda poprzednia cywilizacja została zgładzona przez samą siebie. Wydaje się jednak, iż my poszliśmy w tym wzniosłym kierunku dalej. Postaraliśmy się, w miarę naszych możliwości, powstrzymać, uniemożliwić rozwój następnych.
