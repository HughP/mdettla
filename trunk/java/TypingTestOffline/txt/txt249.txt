Usłyszałem radosny chichot, podniosłem głowę i ujrzałem jak trzymając się za ręce, odchodzicie w księżycową noc, lekkim, roztańczonym krokiem, nie oglądając się do tyłu. Nie próbowałem was już gonić. Wróciłem do sali. Pozbierałem wszystkie moje rzeczy, migająca lampka telefonu wskazywała na czekającą wiadomość, której jednak nie mogłem odebrać z uwagi na zbyt słaby sygnał. Zarzuciłem plecak na ramiona i wyszedłem na dwór. Przychodząc tu schronisko miałem po prawej, a więc skierowałem się znowu w prawo, aby zachować obrany kierunek marszu. Raz tylko obejrzałem się za siebie, aby zachować w pamięci kształt opuszczonego domu w tyrolskim stylu. Niebo zaczynało się różowić, gdy znalazłem się w opłotkach.