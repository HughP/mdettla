Szef policji upewnił się, że drzwi wejściowe są zamknięte, przeszedł do spiżarni, stamtąd sekretnym wejściem dostał się do tajnej biblioteki, z której ukryty w podłodze właz prowadził do podziemnej sieci tuneli. Po paru minutach marszu skręcił we właściwą odnogę i stanął nad brzegiem podziemnej rzeki. Wsiadł do łódki i spłynął nią paręnaście metrów, po czym w miejscu oznaczonym w sposób znany tylko wtajemniczonym zanurkował na dno, gdzie odsunął spory głaz i razem z wodospadem dostał się do podziemnego jeziora. Tu przepłynął wpław na wyspę i wskoczył do teleportu, który zaniósł go do prywatnego więzienia.