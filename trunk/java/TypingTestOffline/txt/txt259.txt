Jak alchemik przy swoich retortach, skupiona wpatrywała się w słowa pojawiające się na ekranie zgrabnego komputera przenośnego. Program sam wyszukiwał odpowiednie podprogramy i nie czekał na jej akceptację w uruchamianiu ich. Przesyłał komendy i zatwierdzał je. Lekko zdziwione, zielone oczy czytały szybko pojawiające się litery, które czasami dopisywały palce. Szukała błędu, najdrobniejszego potknięcia algorytmu, palce szybko biegały po pieszczotliwie stukających klawiszach, korygując i dodając szczegóły... Jesteśmy dziećmi wolności - tymi słowami dodawaliśmy sobie otuchy i wartości w naszym bezwartościowym społeczeństwie. Nie jestem nikim wyjątkowym, nikim wielkim - nigdy nie byłem. Byłem tylko jednym z wielu idących przez młodość, jak ja, włączonych do sieci jako nieznajomy.
