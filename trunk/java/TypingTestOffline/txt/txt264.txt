Nazywam się Hary Rosa. Jestem copy writerem w agencji reklamowej. Specjalistą do spraw pisania tekstów reklamowych. To znaczy facetem, który wmawia innym, że muszą kupić jeszcze jedno opakowanie proszku do prania, albo że powinni się wyluzować i zapalić kolejnego szluga, a potem, zgodnie z ostrzeżeniem Ministra Zdrowia, które widnieje na opakowaniu, odwalić kitę na raka płuc. Dlaczego to robię? Bo lubię! Ale, o co chodzi? Przecież napisane jest jak wół, że palenie papierochów powoduje raka, a przynajmniej choroby płuc! Minister Zdrowia i Opieki Społecznej zawsze każe pisać - "palenie tytoniu powoduje raka i choroby płuc". No to się pisze. A potem, jeśli ktoś ma wyższe IQ niż orangutan, to czyta - ciesz się życiem, zapal sobie, umrzesz na raka.
