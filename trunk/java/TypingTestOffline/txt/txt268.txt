No tak. To na marginesie tej wódy. Poza tym, Minister nie każe pisać, że wóda powoduje raka. Gdyby powodowała, to by pewnie kazał. Każe tylko wywieszać napisy, że "alkohol szkodzi zdrowiu". Co za perfidia! Alkohol szkodzi zdrowiu tylko w nadmiarze. W umiarkowanych ilościach ma korzystny wpływ. Na przykład czerwone wino. Każdy wie, że kieliszek czerwonego wina dziennie na lepsze krążenie zalecają nawet lekarze. Stopka starki przed jedzeniem wybitnie pobudza apetyt. Szklaneczka dobrej anyżówki poprawia trawienie. A naparstek zacnej nalewki przed snem odgania nocne koszmary. Że alkohol szkodzi zdrowiu w nadmiarze. Cóż. W nadmiarze wszystko szkodzi zdrowiu. Życie w nadmiarze szkodzi zdrowiu.
