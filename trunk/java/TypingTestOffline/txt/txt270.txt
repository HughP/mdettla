Ale zakończmy już ten temat, bo to niczego nie zmieni. Ludzie będą jarać, a ja będę pisał. Po co się denerwować? Najważniejsze, żeby było miło. Piszę teksty reklam, bo dobrze mi za to płacą. Mogę robić to w domu i nie muszę wstawać o siódmej rano. Gdybym musiał wstawać tak rano, nie pisałbym tekstów reklamowych nawet wtedy, gdyby mi tak dobrze płacili, jak płacą. Nie mógłbym. Nienawidzę wstawać o siódmej. Nie mogę i nie umiem wstawać tak wcześnie. Kiedy czasem wstanę, to tak jakby mnie ktoś zdjął z krzyża. Nic nie jarzę aż do południa. Do południa mnie nie ma. Nie istnieję. To po jakiego wała mam wstawać w środku nocy, żeby nie istnieć? Gdybym musiał wstawać o siódmej rano, nie pisałbym tekstów reklamowych. To pewne.
