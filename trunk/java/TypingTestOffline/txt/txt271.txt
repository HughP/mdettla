Zanim zostałem copywriterem byłem drwalem, pracownikiem najemnym u chłopa, krótko mówiąc - parobkiem; pracownikiem masarni w jednej z letniskowych osad na mierzei wiślanej, stażystą w Państwowym Ośrodku Maszynowym, studentem co najmniej dwóch uniwersytetów, malowałem mosty i kominy, byłem barmanem, przemytnikiem, robotnikiem budowlanym, zbieraczem winogron w Austrii, właścicielem hurtowni materiałów budowlanych, bankrutem i spekulantem giełdowym. Wystarczy? A historia? Proszę bardzo. Taki Reagan - aktor. Swoja drogą, ciekawe, czy został aktorem, bo też nie lubił wstawać o siódmej rano? Wałęsa - elektryk. Havel - poeta. Jelcyn - pijak. I co? Wszystko jest możliwe. Oczywiście pod warunkiem, że bardzo, ale to bardzo się tego chce.
