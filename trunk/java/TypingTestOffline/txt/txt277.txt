To chyba nawet lepiej. Prawda? Sorki, że tyle mówię o takich rzeczach, ale na ekstremalnych przykładach najlepiej widać moc sprawczą słowa. Przypuśćmy, że jakiś człowiek, ale, po co mieszać w to innych. Przypuśćmy, że ja - Hary Wiktor Rosa chcę mieć dużą kasę. Co powinienem zrobić, żeby tego dokonać wyłącznie przy pomocy słów? Ktoś powie. Napisać bestseller. Ba. Kiedy ja nie potrafię pisać bestsellerów i prawdę mówiąc, nie chce mi się. Jest prostszy sposób. Pokażę wam, jak namawiam ludzi do robienia rzeczy, na których mi zależy. Najpierw muszę znaleźć tych, na których będę mógł zarobić. Muszę znaleźć odpowiednich ludzi, którzy po wysłuchaniu lub przeczytaniu moich słów zrobią to, co im każę. W języku reklamy nazywa się ich target. Muszę być jak myśliwy.
