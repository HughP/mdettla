Jeśli nie potrafiłem was przekonać, może sami się przekonacie, kiedy pewnego dnia znajdziecie w swojej skrzynce pocztowej przygotowaną specjalnie dla was darmową broszurę ze szczegółową instrukcją, w jaki sposób i w jakich przypadkach najlepiej stosować terapię Mortona-Jonesa. Może przekonacie się do tej terapii z zaciszu własnego mieszkania, tak jak i ja się do niej przekonałem, a wtedy napiszcie o tym niezwłocznie na adres wskazany w broszurze. Gwarantuję, że każdy z was otrzyma w zamian zaproszenie do kliniki Mortona-Jonesa na cykl wykładów i zajęć praktycznych po specjalnych, promocyjnych cenach. Wiem, że to niesamowite, więc niech podniosą rękę ci, którzy po tym, co przed chwilą usłyszeli nie wyrzucą broszury do śmietnika zanim jej nie przeczytają.
