Dlatego czuję się rozgrzeszony z tego, że lubię to, co robię. I dlatego jest miło. Przynajmniej na razie, dopóki ktoś nie uzna, że to, co robię jest nie fair i powinienem teraz za to beknąć. Póki co, mieszkam sobie w środku Europy. W stolicy kraju, gdzie moi przodkowie bardzo często dawali się namówić do robienia rzeczy, za które Bóg wyłączał ich na stałe z obiegu dóbr i usług. Ale, jak sami wiecie, jest to przypadłość dużej części obywateli naszego kraju. Dlaczego? Może dlatego, że obywatele naszego kraju uważają się za pępek świata i często robią rzeczy, których robić nie powinni. A robią je tylko dlatego, aby udowodnić, że są pępkiem świata. Ja też uważam się za pępek świata. Kiedyś poproszono studentów jednego z renomowanych uniwersytetów amerykańskich, aby wskazali nasz kraj na mapie.
