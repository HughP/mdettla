Nienawidzimy ich tylko czasem, kiedy chcą się osiedlić, gdzieś obok nas. Oczywiście nienawidzimy siebie nawzajem, poza tymi rzadkimi momentami, kiedy jednoczymy się przeciwko komuś, kto nienawidzi nas jeszcze bardziej, niż my jego. To nienawidzenie dotyczy raczej starszego pokolenia, na to przynajmniej wskazują badania, bo młodsze pokolenie ma w dupie starsze pokolenie i wszystko mu obwisa, łącznie z nienawidzeniem. Obwisa mu dopóty, dopóki nie stanie się starszym pokoleniem. Wtedy przejmuje tradycję nienawidzenia i z całym szacunkiem przekazuje ją młodszemu pokoleniu, które ma w dupie starsze pokolenie i tak dalej. I jest miło. Tak między nami, to obwisanie nie do końca jest prawdą. Gdyby było, to młode pokolenie byłoby wyłączone z własnej woli z obiegu dóbr i usług, a nie jest.
