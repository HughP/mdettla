Niektórzy z nich są, bo robili rzeczy, których robić nie powinni i Bóg wyłączył ich na trwałe, ale nie dotyczy to przecież wszystkich. Takich uogólnień nie wolno robić nawet mnie. Tym bardziej, że to całkiem poważna grupa moich klientów. To znaczy odbiorców tekstów reklamowych, które piszę. Wbrew pozorom, zależy im na większej ilości rzeczy, niż ich starym, którym nie obwisa. Zależy im na tym wszystkim, na czym zależy ich starym, a ponadto zależy im na wielu rzeczach, na których ich starym przestało już zależeć. Tylko, że młodym zależy inaczej. To znaczy, żeby chcieli kupić to, na czym im zależy, trzeba im powiedzieć, że tak naprawdę to im na tym nie zależy. Im to obwisa. Oni są sobą. Innymi słowy - cool.
